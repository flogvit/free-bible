TITTEL: Judas' død
ID: judas-death
SEKSJON: passion
NOTAT: Kun i Matteus (Apg 1:18-19 har en annen versjon).

============================================================

--- Matteus Matt 27:3-10 ---

3: Da Judas, som hadde forrådt ham, så at Jesus var blitt dømt, angret han og brakte de tretti sølvpengene tilbake til overprestene og de eldste.
4: Han sa: «Jeg har syndet og forrådt uskyldig blod.» Men de svarte: «Hva angår det oss? Det får du selv svare for.»
5: Da kastet han sølvpengene inn i tempelet, gikk bort og hengte seg.
6: Overprestene tok sølvpengene og sa: «Det er ikke tillatt å legge dem i tempelkassen, for det er blodpenger.»
7: Etter å ha rådslått seg imellom kjøpte de Pottemakerens åker for dem, til gravplass for fremmede.
8: Derfor kalles den åkeren Blodåkeren den dag i dag.
9: Da ble det oppfylt som var talt gjennom profeten Jeremia: «De tok de tretti sølvpengene, prisen for ham som de satte pris på, han som Israels barn verdsatte,
10: og de gav dem for pottemakerens åker, slik Herren påla meg.»

