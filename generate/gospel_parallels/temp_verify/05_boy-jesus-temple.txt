TITTEL: Jesus i tempelet som 12-åring
ID: boy-jesus-temple
SEKSJON: birth-childhood
NOTAT: Kun i Lukas.

============================================================

--- Lukas Luk 2:41-52 ---

41: Hvert år dro foreldrene hans til Jerusalem for å feire påske.
42: Da han var tolv år gammel, dro de opp til høytiden som vanlig.
43: Da høytidsdagene var over og de skulle vende hjem, ble gutten Jesus igjen i Jerusalem uten at foreldrene visste om det.
44: De trodde han var med i reisefølget, og gikk en dagsreise før de begynte å lete etter ham blant slektninger og kjente.
45: Da de ikke fant ham, vendte de tilbake til Jerusalem for å lete etter ham.
46: Etter tre dager fant de ham i tempelet. Der satt han blant lærerne, lyttet til dem og stilte spørsmål.
47: Alle som hørte ham, var forundret over hans forstand og hans svar.
48: Da foreldrene fikk se ham, ble de slått av undring, og hans mor sa til ham: «Barn, hvorfor har du gjort dette mot oss? Din far og jeg har lett etter deg og vært fulle av angst.»
49: Han svarte: «Hvorfor lette dere etter meg? Visste dere ikke at jeg må være i min Fars hus?»
50: Men de forstod ikke hva han mente med det han sa til dem.
51: Så ble han med dem ned til Nasaret og var lydig mot dem. Hans mor bevarte alt dette i sitt hjerte.
52: Og Jesus gikk fram i visdom og alder og i gunst hos Gud og mennesker.

