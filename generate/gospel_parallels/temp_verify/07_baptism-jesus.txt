TITTEL: Jesu dåp
ID: baptism-jesus
SEKSJON: preparation
NOTAT: Ånden kommer som en due, og Guds stemme lyder fra himmelen.

============================================================

--- Matteus Matt 3:13-17 ---

13: Da kom Jesus fra Galilea til Jordan for å bli døpt av Johannes.
14: Men Johannes ville hindre ham og sa: «Det er jeg som trenger å bli døpt av deg, og så kommer du til meg?»
15: Men Jesus svarte ham: «La det skje nå. For slik skal vi oppfylle all rettferdighet.» Da lot Johannes det skje.
16: Da Jesus var blitt døpt, steg han straks opp av vannet. Og se, himmelen åpnet seg, og han så Guds Ånd komme ned som en due og senke seg over ham.
17: Og en røst fra himmelen sa: «Dette er min Sønn, den elskede. I ham har jeg min glede.»

--- Markus Mark 1:9-11 ---

9: I de dagene kom Jesus fra Nasaret i Galilea og ble døpt av Johannes i Jordan.
10: Straks han steg opp av vannet, så han himmelen revne, og Ånden kom ned over ham som en due.
11: Og det lød en røst fra himmelen: «Du er min Sønn, den elskede. I deg har jeg min glede.»

--- Lukas Luk 3:21-22 ---

21: Da hele folket ble døpt, og også Jesus var blitt døpt og ba, skjedde det at himmelen åpnet seg,
22: og Den hellige ånd kom ned over ham i legemlig skikkelse som en due. Og det lød en røst fra himmelen: Du er min Sønn, den elskede. I deg har jeg behag.

--- Johannes Joh 1:29-34 ---

29: Dagen etter ser han Jesus komme mot seg, og han sier: «Se, Guds lam, som bærer bort verdens synd!
30: Det var om ham jeg sa: Etter meg kommer en mann som er kommet foran meg, for han var til før meg.
31: Jeg kjente ham ikke, men for at han skulle bli åpenbart for Israel, er jeg kommet og døper med vann.»
32: Og Johannes vitnet og sa: «Jeg så Ånden dale ned fra himmelen som en due, og den ble over ham.
33: Jeg kjente ham ikke, men han som sendte meg for å døpe med vann, sa til meg: Ham du ser Ånden dale ned over og bli over, han er den som døper med Den Hellige Ånd.
34: Jeg har sett det, og jeg har vitnet: Han er Guds Sønn.»

