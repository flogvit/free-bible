TITTEL: Sakkeus
ID: zacchaeus
SEKSJON: journey-jerusalem
NOTAT: Kun i Lukas. Tolleren som klatret opp i et tre.

============================================================

--- Lukas Luk 19:1-10 ---

1: Han kom inn i Jeriko og dro gjennom byen.
2: Der var det en mann som het Sakkeus. Han var overtollner og svært rik.
3: Han ville gjerne se hvem Jesus var, men klarte det ikke på grunn av folkemengden, for han var liten av vekst.
4: Så løp han i forveien og klatret opp i et morbærfiketre for å få se ham, for Jesus skulle komme den veien.
5: Da Jesus kom dit, så han opp og sa til ham: «Sakkeus, skynd deg og kom ned! For i dag må jeg bli hjemme hos deg.»
6: Da skyndte han seg ned og tok imot ham med glede.
7: Alle som så det, murret og sa: «Han har tatt inn hos en synder.»
8: Men Sakkeus sto fram og sa til Herren: «Herre, halvparten av det jeg eier, gir jeg til de fattige. Og har jeg presset penger fra noen, gir jeg det firedobbelt tilbake.»
9: Da sa Jesus om ham: «I dag er frelse kommet til dette huset, for også han er en Abrahams sønn.
10: For Menneskesønnen er kommet for å søke og frelse det som var fortapt.»

