TITTEL: Sauene og geitene
ID: sheep-goats
SEKSJON: parables
NOTAT: Kun i Matteus. Den siste dommen.

============================================================

--- Matteus Matt 25:31-46 ---

31: Når Menneskesønnen kommer i sin herlighet, og alle englene med ham, da skal han sette seg på sin herlige trone.
32: Alle folkeslag skal samles foran ham, og han skal skille dem fra hverandre, slik gjeteren skiller sauene fra geitene.
33: Sauene skal han stille på sin høyre side og geitene på sin venstre.
34: Da skal kongen si til dem på sin høyre side: «Kom hit, dere som er velsignet av min Far, og arv det riket som har vært gjort i stand for dere fra verdens grunnvoll ble lagt.
35: For jeg var sulten, og dere ga meg mat. Jeg var tørst, og dere ga meg drikke. Jeg var fremmed, og dere tok imot meg.
36: Jeg var naken, og dere kledde meg. Jeg var syk, og dere så til meg. Jeg var i fengsel, og dere kom til meg.»
37: Da skal de rettferdige svare ham: «Herre, når så vi deg sulten og ga deg mat, eller tørst og ga deg drikke?
38: Når så vi deg fremmed og tok imot deg, eller naken og kledde deg?
39: Når så vi deg syk eller i fengsel og kom til deg?»
40: Og kongen skal svare dem: «Sannelig sier jeg dere: Det dere gjorde mot én av disse mine minste brødre, det gjorde dere mot meg.»
41: Så skal han si til dem på sin venstre side: «Gå bort fra meg, dere som er forbannet, til den evige ild som er gjort i stand for djevelen og englene hans.
42: For jeg var sulten, og dere ga meg ikke mat. Jeg var tørst, og dere ga meg ikke drikke.
43: Jeg var fremmed, og dere tok ikke imot meg. Jeg var naken, og dere kledde meg ikke. Jeg var syk og i fengsel, og dere så ikke til meg.»
44: Da skal også de svare: «Herre, når så vi deg sulten eller tørst eller fremmed eller naken eller syk eller i fengsel uten å tjene deg?»
45: Da skal han svare dem: «Sannelig sier jeg dere: Det dere ikke gjorde mot én av disse minste, gjorde dere heller ikke mot meg.»
46: Og disse skal gå bort til evig straff, men de rettferdige til evig liv.

