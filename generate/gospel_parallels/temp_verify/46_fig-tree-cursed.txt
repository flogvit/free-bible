TITTEL: Fikentreet forbannes
ID: fig-tree-cursed
SEKSJON: final-week
NOTAT: Markus fortsetter i 11:20-25.

============================================================

--- Matteus Matt 21:18-22 ---

18: Tidlig om morgenen, da han var på vei tilbake til byen, ble han sulten.
19: Han fikk øye på et fikentre ved veien og gikk bort til det, men fant ikke annet på det enn blader. Da sa han til det: «Aldri mer skal du bære frukt!» Og straks visnet fikentreet.
20: Da disiplene så det, undret de seg og sa: «Hvordan kunne fikentreet visne så fort?»
21: Jesus svarte dem: «Sannelig, jeg sier dere: Hvis dere har tro og ikke tviler, skal dere ikke bare gjøre det som skjedde med fikentreet, men selv om dere sier til dette fjellet: Løft deg opp og kast deg i havet! – så skal det skje.
22: Og alt dere ber om i bønnen, skal dere få, så sant dere tror.»

--- Markus Mark 11:12-14 ---

12: Dagen etter, da de var på vei fra Betania, ble han sulten.
13: Han fikk øye på et fikentre et stykke borte som hadde løv, og gikk bort for å se om han kunne finne noe på det. Men da han kom dit, fant han ikke annet enn løv, for det var ikke fikentid.
14: Da sa han til treet: «Aldri i evighet skal noen spise frukt fra deg mer.» Og disiplene hørte det.

