TITTEL: Den tomme graven
ID: empty-tomb
SEKSJON: resurrection
NOTAT: Kvinnene kommer til graven og finner den tom.

============================================================

--- Matteus Matt 28:1-8 ---

1: Da sabbaten var over og det lysnet mot den første dagen i uken, kom Maria fra Magdala og den andre Maria for å se til graven.
2: Og se, det ble et kraftig jordskjelv. For en Herrens engel steg ned fra himmelen, gikk frem og rullet steinen bort og satte seg på den.
3: Hans utseende var som lynet, og klærne hans var hvite som snø.
4: Vaktene skalv av frykt for ham og ble som døde.
5: Men engelen tok til orde og sa til kvinnene: «Dere skal ikke frykte! Jeg vet at dere søker Jesus, den korsfestede.
6: Han er ikke her, for han er oppstått, slik han sa. Kom og se stedet hvor han lå.
7: Skynd dere av sted og si til disiplene hans: Han er oppstått fra de døde, og se, han går i forveien for dere til Galilea. Der skal dere se ham. Se, jeg har sagt dere det.»
8: De skyndte seg bort fra graven med frykt og stor glede, og løp for å fortelle det til disiplene hans.

--- Markus Mark 16:1-8 ---

1: Da sabbaten var over, kjøpte Maria Magdalena, Maria, Jakobs mor, og Salome velluktende oljer for å gå og salve ham.
2: Svært tidlig den første dagen i uken, da solen rant, kom de til graven.
3: De sa til hverandre: «Hvem skal rulle steinen bort fra inngangen til graven for oss?»
4: Da de så opp, oppdaget de at steinen var rullet bort – den var nemlig svært stor.
5: Da de gikk inn i graven, så de en ung mann sitte på høyre side, kledd i en hvit kjortel. Og de ble grepet av forferdelse.
6: Men han sa til dem: «Vær ikke forferdet! Dere leter etter Jesus fra Nasaret, han som ble korsfestet. Han er oppstått, han er ikke her. Se, der er stedet hvor de la ham.
7: Men gå og si til disiplene hans og til Peter: Han går i forveien for dere til Galilea. Der skal dere se ham, slik han sa til dere.»
8: De gikk ut og flyktet fra graven, for skjelving og forferdelse hadde grepet dem. Og de sa ikke noe til noen, for de var redde. [Men alt det som var blitt befalt, forkynte de i korthet for dem som var med Peter. Deretter sendte Jesus selv ut gjennom dem, fra øst til vest, det hellige og uforgjengelige budskap om den evige frelse. Amen.]

--- Lukas Luk 24:1-12 ---

1: Tidlig i grålysningen den første dagen i uken kom de til graven med de velluktende oljene de hadde gjort i stand.
2: De fant steinen rullet bort fra graven,
3: men da de gikk inn, fant de ikke kroppen.
4: Mens de sto der rådville, se, da sto to menn hos dem i skinnende klær.
5: Kvinnene ble grepet av frykt og bøyde ansiktet mot jorden. Da sa mennene til dem: «Hvorfor leter dere etter den levende blant de døde?
6: Han er ikke her, han er stått opp! Husk hva han sa til dere mens han ennå var i Galilea:
7: at Menneskesønnen må overgis i syndige menneskers hender og korsfestes, og på den tredje dagen stå opp.»
8: Da husket de ordene hans.
9: Og de vendte tilbake fra graven og fortalte alt dette til de elleve og alle de andre.
10: Det var Maria Magdalena, Johanna og Maria, Jakobs mor, og de andre kvinnene som var med dem, som fortalte dette til apostlene.
11: men for dem virket ordene som løst snakk, og de trodde dem ikke.
12: Men Peter reiste seg og løp til graven. Han bøyde seg ned og så bare linklærne ligge der. Så gikk han hjem, full av undring over det som hadde skjedd.

--- Johannes Joh 20:1-10 ---

1: På den første dagen i uken kom Maria Magdalena til graven tidlig om morgenen mens det ennå var mørkt. Hun så at steinen var tatt bort fra graven.
2: Hun løp av sted og kom til Simon Peter og den andre disippelen, han som Jesus elsket, og sa til dem: «De har tatt Herren ut av graven, og vi vet ikke hvor de har lagt ham.»
3: Da gikk Peter og den andre disippelen ut og kom til graven.
4: De to løp sammen, men den andre disippelen løp fortere enn Peter og kom først til graven.
5: Han bøyde seg ned og så linklærne ligge der, men han gikk ikke inn.
6: Så kom Simon Peter etter ham, og han gikk inn i graven. Han så linklærne ligge der,
7: og tørkledet som hadde vært over hodet hans, lå ikke sammen med linklærne, men var rullet sammen på et sted for seg selv.
8: Da gikk også den andre disippelen inn, han som var kommet først til graven. Han så og trodde.
9: For de hadde ennå ikke forstått Skriften, at han måtte stå opp fra de døde.
10: Disiplene gikk så hjem igjen.

