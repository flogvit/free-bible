[
  {
    "bookId": 26,
    "chapterId": 36,
    "verseId": 1,
    "text": "Og du, menneskesønn, profetér mot Israels fjell og si: Israels fjell, hør Herrens ord!"
  },
  {
    "bookId": 26,
    "chapterId": 36,
    "verseId": 2,
    "text": "Så sier Herren Gud: Fordi fienden sa om dere: «Ha! De evige høydene er blitt vår eiendom!»"
  },
  {
    "bookId": 26,
    "chapterId": 36,
    "verseId": 3,
    "text": "Derfor skal du profetere og si: Så sier Herren Gud: Fordi de har lagt dere øde og slukt dere fra alle kanter, så dere ble eiendom for resten av folkeslagene, og dere kom på folkemunne og ble til baktalelse blant folk –"
  },
  {
    "bookId": 26,
    "chapterId": 36,
    "verseId": 4,
    "text": "derfor, Israels fjell, hør Herren Guds ord! Så sier Herren Gud til fjellene og haugene, til bekkeleiene og dalene, til de øde ruinene og de forlatte byene, som er blitt til rov og til spott for resten av folkeslagene rundt omkring:"
  },
  {
    "bookId": 26,
    "chapterId": 36,
    "verseId": 5,
    "text": "Derfor, så sier Herren Gud: Sannelig, i min brennende nidkjærhet har jeg talt mot resten av folkeslagene og mot hele Edom, de som med hjertets glede og med forakt i sjelen tok mitt land som sin eiendom for å drive ut folket og plyndre det."
  },
  {
    "bookId": 26,
    "chapterId": 36,
    "verseId": 6,
    "text": "Derfor, profetér om Israels land og si til fjellene og haugene, til bekkeleiene og dalene: Så sier Herren Gud: Se, i min nidkjærhet og i min harme har jeg talt, fordi dere har båret folkeslagenes vanære."
  },
  {
    "bookId": 26,
    "chapterId": 36,
    "verseId": 7,
    "text": "Derfor, så sier Herren Gud: Jeg løfter min hånd og sverger: Sannelig, folkeslagene rundt dere skal selv bære sin skam."
  },
  {
    "bookId": 26,
    "chapterId": 36,
    "verseId": 8,
    "text": "Men dere, Israels fjell, skal skyte grener og bære frukt for mitt folk Israel, for de kommer snart."
  },
  {
    "bookId": 26,
    "chapterId": 36,
    "verseId": 9,
    "text": "For se, jeg kommer til dere, jeg vender meg til dere, og dere skal bli dyrket og tilsådd."
  },
  {
    "bookId": 26,
    "chapterId": 36,
    "verseId": 10,
    "text": "Jeg vil gjøre menneskene tallrike på dere, hele Israels hus, alle sammen. Byene skal bli bosatt, og ruinene skal bygges opp igjen."
  },
  {
    "bookId": 26,
    "chapterId": 36,
    "verseId": 11,
    "text": "Jeg vil gjøre mennesker og dyr tallrike på dere, de skal bli mange og fruktbare. Jeg vil la dere bli bosatt som i fordums tid og gjøre det bedre for dere enn før. Da skal dere kjenne at jeg er Herren."
  },
  {
    "bookId": 26,
    "chapterId": 36,
    "verseId": 12,
    "text": "Jeg vil la mennesker vandre på dere, mitt folk Israel. De skal ta deg i eie, og du skal være deres arv, og du skal aldri mer gjøre dem barnløse."
  },
  {
    "bookId": 26,
    "chapterId": 36,
    "verseId": 13,
    "text": "Så sier Herren Gud: Fordi de sier til deg: «Du fortærer mennesker og gjør dine folkeslag barnløse» –"
  },
  {
    "bookId": 26,
    "chapterId": 36,
    "verseId": 14,
    "text": "derfor skal du ikke lenger fortære mennesker og ikke lenger gjøre dine folkeslag barnløse, sier Herren Gud."
  },
  {
    "bookId": 26,
    "chapterId": 36,
    "verseId": 15,
    "text": "Jeg vil ikke lenger la deg høre folkeslagenes hån, og folkenes spott skal du ikke lenger bære. Du skal ikke lenger få dine folkeslag til å snuble, sier Herren Gud."
  },
  {
    "bookId": 26,
    "chapterId": 36,
    "verseId": 16,
    "text": "Herrens ord kom til meg:"
  },
  {
    "bookId": 26,
    "chapterId": 36,
    "verseId": 17,
    "text": "Menneskesønn, da Israels hus bodde i sitt land, gjorde de det urent med sin ferd og sine gjerninger. Som en kvinnes urenhet var deres ferd for mitt ansikt."
  },
  {
    "bookId": 26,
    "chapterId": 36,
    "verseId": 18,
    "text": "Da øste jeg min vrede ut over dem på grunn av blodet de hadde utøst over landet, og fordi de hadde gjort det urent med sine avguder."
  },
  {
    "bookId": 26,
    "chapterId": 36,
    "verseId": 19,
    "text": "Jeg spredte dem blant folkeslagene, og de ble spredt til landene. Etter deres ferd og deres gjerninger dømte jeg dem."
  },
  {
    "bookId": 26,
    "chapterId": 36,
    "verseId": 20,
    "text": "Men da de kom til folkeslagene de kom til, vanhelliget de mitt hellige navn, for det ble sagt om dem: «Dette er Herrens folk, og likevel måtte de dra ut av hans land.»"
  },
  {
    "bookId": 26,
    "chapterId": 36,
    "verseId": 21,
    "text": "Da fikk jeg omsorg for mitt hellige navn, som Israels hus hadde vanhelliget blant folkeslagene de kom til."
  },
  {
    "bookId": 26,
    "chapterId": 36,
    "verseId": 22,
    "text": "Derfor skal du si til Israels hus: Så sier Herren Gud: Det er ikke for deres skyld jeg gjør dette, Israels hus, men for mitt hellige navns skyld, som dere har vanhelliget blant folkeslagene dere kom til."
  },
  {
    "bookId": 26,
    "chapterId": 36,
    "verseId": 23,
    "text": "Jeg vil hellige mitt store navn, som er blitt vanhelliget blant folkeslagene, det som dere har vanhelliget midt iblant dem. Og folkeslagene skal kjenne at jeg er Herren, sier Herren Gud, når jeg viser meg hellig gjennom dere for deres øyne."
  },
  {
    "bookId": 26,
    "chapterId": 36,
    "verseId": 24,
    "text": "Jeg vil hente dere fra folkeslagene og samle dere fra alle landene og føre dere til deres eget land."
  },
  {
    "bookId": 26,
    "chapterId": 36,
    "verseId": 25,
    "text": "Jeg vil stenke rent vann på dere, og dere skal bli rene. Fra all deres urenhet og fra alle deres avguder vil jeg rense dere."
  },
  {
    "bookId": 26,
    "chapterId": 36,
    "verseId": 26,
    "text": "Jeg vil gi dere et nytt hjerte, og en ny ånd vil jeg gi i deres indre. Jeg vil ta steinhjertet ut av kroppen deres og gi dere et hjerte av kjøtt."
  },
  {
    "bookId": 26,
    "chapterId": 36,
    "verseId": 27,
    "text": "Min Ånd vil jeg gi i deres indre, og jeg vil gjøre det slik at dere følger mine forskrifter og holder mine lover og lever etter dem."
  },
  {
    "bookId": 26,
    "chapterId": 36,
    "verseId": 28,
    "text": "Dere skal bo i det landet jeg ga deres fedre. Dere skal være mitt folk, og jeg vil være deres Gud."
  },
  {
    "bookId": 26,
    "chapterId": 36,
    "verseId": 29,
    "text": "Jeg vil frelse dere fra all deres urenhet. Jeg vil kalle på kornet og la det bli rikt og ikke la hungersnød ramme dere."
  },
  {
    "bookId": 26,
    "chapterId": 36,
    "verseId": 30,
    "text": "Jeg vil gjøre frukten på trærne og grøden på marken rik, så dere aldri mer skal bære hungersnødens vanære blant folkeslagene."
  },
  {
    "bookId": 26,
    "chapterId": 36,
    "verseId": 31,
    "text": "Da skal dere huske deres onde ferd og gjerningene som ikke var gode, og dere skal avsky dere selv på grunn av deres synder og avskyelige handlinger."
  },
  {
    "bookId": 26,
    "chapterId": 36,
    "verseId": 32,
    "text": "Det er ikke for deres skyld jeg gjør dette, sier Herren Gud – det skal dere vite. Skam dere og bli til skamme over deres ferd, Israels hus!"
  },
  {
    "bookId": 26,
    "chapterId": 36,
    "verseId": 33,
    "text": "Så sier Herren Gud: Den dagen jeg renser dere fra alle deres synder, vil jeg la byene bli bosatt, og ruinene skal bygges opp igjen."
  },
  {
    "bookId": 26,
    "chapterId": 36,
    "verseId": 34,
    "text": "Det ødelagte landet skal bli dyrket, i stedet for å ligge øde for øynene på alle som går forbi."
  },
  {
    "bookId": 26,
    "chapterId": 36,
    "verseId": 35,
    "text": "De skal si: «Dette landet som lå øde, er blitt som Edens hage, og byene som var ødelagt, forlatt og revet ned, er nå befestet og bebodd.»"
  },
  {
    "bookId": 26,
    "chapterId": 36,
    "verseId": 36,
    "text": "Da skal folkeslagene som er igjen rundt dere, kjenne at jeg, Herren, har bygget opp det som var revet ned, og plantet det som var lagt øde. Jeg, Herren, har talt, og jeg skal gjøre det."
  },
  {
    "bookId": 26,
    "chapterId": 36,
    "verseId": 37,
    "text": "Så sier Herren Gud: Også dette vil jeg la meg be om av Israels hus, at jeg gjør det for dem: Jeg vil gjøre menneskene hos dem tallrike som en flokk."
  },
  {
    "bookId": 26,
    "chapterId": 36,
    "verseId": 38,
    "text": "Som de hellige flokkene, som flokken i Jerusalem på høytidene, slik skal de ødelagte byene fylles med menneskeflokker. Da skal de kjenne at jeg er Herren."
  }
]