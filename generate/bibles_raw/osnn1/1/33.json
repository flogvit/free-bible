[
  {
    "bookId": 1,
    "chapterId": 33,
    "verseId": 1,
    "text": "Jakob såg opp og fekk auge på Esau som kom med fire hundre mann. Då delte han borna mellom Lea, Rakel og dei to trælkvinnene."
  },
  {
    "bookId": 1,
    "chapterId": 33,
    "verseId": 2,
    "text": "Han sette trælkvinnene og borna deira fremst, deretter Lea og borna hennar, og til slutt Rakel og Josef."
  },
  {
    "bookId": 1,
    "chapterId": 33,
    "verseId": 3,
    "text": "Sjølv gjekk han føre dei og bøygde seg til jorda sju gonger til han nådde fram til bror sin."
  },
  {
    "bookId": 1,
    "chapterId": 33,
    "verseId": 4,
    "text": "Men Esau sprang imot han, tok han i famn, kasta seg om halsen hans og kyste han. Og dei gret."
  },
  {
    "bookId": 1,
    "chapterId": 33,
    "verseId": 5,
    "text": "Då Esau såg opp og fekk auge på kvinnene og borna, spurde han: «Kven er desse som er med deg?» Jakob svara: «Det er borna som Gud i sin nåde har gjeve tenaren din.»"
  },
  {
    "bookId": 1,
    "chapterId": 33,
    "verseId": 6,
    "text": "Då kom trælkvinnene fram med borna sine og bøygde seg."
  },
  {
    "bookId": 1,
    "chapterId": 33,
    "verseId": 7,
    "text": "Lea kom òg fram med borna sine og bøygde seg. Til slutt kom Josef og Rakel fram og bøygde seg."
  },
  {
    "bookId": 1,
    "chapterId": 33,
    "verseId": 8,
    "text": "Esau spurde: «Kva meinte du med heile denne flokken eg møtte?» Han svara: «Eg ville finna nåde hos herren min.»"
  },
  {
    "bookId": 1,
    "chapterId": 33,
    "verseId": 9,
    "text": "Esau sa: «Eg har nok, bror min. Behald det du har.»"
  },
  {
    "bookId": 1,
    "chapterId": 33,
    "verseId": 10,
    "text": "Men Jakob sa: «Nei, ver så snill! Om eg har funne nåde hos deg, så ta imot gåva mi frå handa mi. For då eg såg andletet ditt, var det som å sjå Guds andlet, og du tok vel imot meg."
  },
  {
    "bookId": 1,
    "chapterId": 33,
    "verseId": 11,
    "text": "Ta imot velsigningsgåva som er ført til deg, for Gud har vore nådig mot meg, og eg har alt eg treng.» Han trengde seg på, og Esau tok imot."
  },
  {
    "bookId": 1,
    "chapterId": 33,
    "verseId": 12,
    "text": "Esau sa: «Lat oss bryta opp og fara av stad, så skal eg gå føre deg.»"
  },
  {
    "bookId": 1,
    "chapterId": 33,
    "verseId": 13,
    "text": "Men Jakob sa til han: «Herren min veit at borna er veike, og at eg har sauer og kyr som gjev die. Driv ein dei for hardt ein einaste dag, døyr heile flokken."
  },
  {
    "bookId": 1,
    "chapterId": 33,
    "verseId": 14,
    "text": "Lat herren min fara føre tenaren sin, så skal eg ta det i mitt eige tempo etter som buskapen og borna orkar, til eg kjem til herren min i Seir.»"
  },
  {
    "bookId": 1,
    "chapterId": 33,
    "verseId": 15,
    "text": "Esau sa: «Lat meg då setja att nokre av folka mine hos deg.» Men Jakob svara: «Kvifor det? Lat meg berre finna nåde hos herren min.»"
  },
  {
    "bookId": 1,
    "chapterId": 33,
    "verseId": 16,
    "text": "Så fór Esau same dagen tilbake til Seir."
  },
  {
    "bookId": 1,
    "chapterId": 33,
    "verseId": 17,
    "text": "Men Jakob drog til Sukkot og bygde seg eit hus. For buskapen sin laga han løvhytter. Difor kalla han staden Sukkot."
  },
  {
    "bookId": 1,
    "chapterId": 33,
    "verseId": 18,
    "text": "Jakob kom velberga til byen Sikem i Kanaan då han kom frå Paddan-Aram, og han slo leir framfor byen."
  },
  {
    "bookId": 1,
    "chapterId": 33,
    "verseId": 19,
    "text": "Han kjøpte det jordstykket der han hadde sett opp teltet sitt, av sønene til Hamor, far til Sikem, for hundre kesittar."
  },
  {
    "bookId": 1,
    "chapterId": 33,
    "verseId": 20,
    "text": "Der reiste han eit altar og kalla det «El, Israels Gud»."
  }
]