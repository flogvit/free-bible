[
  {
    "bookId": 23,
    "chapterId": 56,
    "verseId": 1,
    "text": "Så seier Herren: Hald fast på det som er rett, og gjer det som er rettferdig, for frelsa mi er nær og kjem snart, og mi rettferd skal snart openberrast."
  },
  {
    "bookId": 23,
    "chapterId": 56,
    "verseId": 2,
    "text": "Sæl er det mennesket som gjer dette, den som held fast ved det, som held sabbaten og ikkje vanhelgar han, og som held handa si tilbake frå å gjera noko vondt."
  },
  {
    "bookId": 23,
    "chapterId": 56,
    "verseId": 3,
    "text": "Lat ikkje utlendingen som har slutta seg til Herren, seia: «Herren vil visseleg skilja meg frå folket sitt.» Og lat ikkje den gjelda seia: «Sjå, eg er berre eit turka tre.»"
  },
  {
    "bookId": 23,
    "chapterId": 56,
    "verseId": 4,
    "text": "For så seier Herren til dei gjelda som held sabbatane mine, vel det eg har hugnad i, og held fast ved pakta mi:"
  },
  {
    "bookId": 23,
    "chapterId": 56,
    "verseId": 5,
    "text": "Eg vil gje dei ein plass i huset mitt og innanfor murane mine, og eit namn som er betre enn søner og døtrer. Eit evig namn vil eg gje dei, eit som aldri skal rydjast ut."
  },
  {
    "bookId": 23,
    "chapterId": 56,
    "verseId": 6,
    "text": "Og dei framande som har slutta seg til Herren for å tena han, for å elska Herrens namn og vera tenarar for han, alle som held sabbaten og ikkje vanhelgar han, og som held fast ved pakta mi –"
  },
  {
    "bookId": 23,
    "chapterId": 56,
    "verseId": 7,
    "text": "dei vil eg føra til mitt heilage fjell og gje dei glede i mitt bønehus. Brennoffera og slaktoffera deira skal vera til hugnad på altaret mitt, for huset mitt skal kallast eit bønehus for alle folk."
  },
  {
    "bookId": 23,
    "chapterId": 56,
    "verseId": 8,
    "text": "Så lyder ordet frå Herren Gud, han som samlar dei bortdrivne av Israel: Endå fleire vil eg samla til dei som alt er samla."
  },
  {
    "bookId": 23,
    "chapterId": 56,
    "verseId": 9,
    "text": "Alle de villdyr på marka, kom og et, alle de dyr i skogen!"
  },
  {
    "bookId": 23,
    "chapterId": 56,
    "verseId": 10,
    "text": "Vaktmennene hans er alle blinde, dei forstår ingenting. Alle er dei stumme hundar som ikkje kan gjø. Dei ligg og drøymer, dei elskar å sova."
  },
  {
    "bookId": 23,
    "chapterId": 56,
    "verseId": 11,
    "text": "Og hundane er grådige, dei blir aldri mette. Dei er gjetarar som ikkje forstår noko. Alle har dei vendt seg til sin eigen veg, kvar einaste ein søkjer si eiga vinning."
  },
  {
    "bookId": 23,
    "chapterId": 56,
    "verseId": 12,
    "text": "«Kom,» seier dei, «lat meg henta vin! Lat oss drikka oss fulle av sterk drikk! Og i morgon skal det bli som i dag, ja, endå mykje betre!»"
  }
]