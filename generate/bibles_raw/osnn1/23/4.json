[
  {
    "bookId": 23,
    "chapterId": 4,
    "verseId": 1,
    "text": "På den dagen skal sju kvinner gripa tak i éin mann og seia: «Me vil eta vår eigen mat og kle oss i våre eigne klede, berre lat oss få bera namnet ditt! Tak bort skamma vår!»"
  },
  {
    "bookId": 23,
    "chapterId": 4,
    "verseId": 2,
    "text": "På den dagen skal HERRENs spire vera til pryd og ære, og frukta frå landet skal vera til stoltheit og herlegdom for dei som er att av Israel."
  },
  {
    "bookId": 23,
    "chapterId": 4,
    "verseId": 3,
    "text": "Og det skal henda at den som er att i Sion og den som er leivd i Jerusalem, skal kallast heilag – kvar den som er oppskriven til livet i Jerusalem."
  },
  {
    "bookId": 23,
    "chapterId": 4,
    "verseId": 4,
    "text": "Når Herren har vaska bort ureinskap frå Sions døtrer og reinsa Jerusalem for blodskuld ved domsanden og reinsingsanden,"
  },
  {
    "bookId": 23,
    "chapterId": 4,
    "verseId": 5,
    "text": "då skal HERREN skapa ei sky om dagen og røyk, og skin av logande eld om natta, over heile Sion-fjellet og over folkesamlingane der. For over all herlegdom skal det vera eit vern."
  },
  {
    "bookId": 23,
    "chapterId": 4,
    "verseId": 6,
    "text": "Og ei hytte skal vera til skugge om dagen mot heten, og til tilflukt og ly mot storm og regn."
  }
]