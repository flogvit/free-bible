[
  {
    "bookId": 23,
    "chapterId": 16,
    "verseId": 1,
    "text": "Send lam til landsherren, frå Sela gjennom øydemarka, til fjellet der Sions dotter bur."
  },
  {
    "bookId": 23,
    "chapterId": 16,
    "verseId": 2,
    "text": "Som ein flaksande fugl, driven bort frå redet, slik skal Moabs døtrer vera ved vadestadene over Arnon."
  },
  {
    "bookId": 23,
    "chapterId": 16,
    "verseId": 3,
    "text": "Gjev råd, gjer ei avgjerd! Lat skuggen din vera som natt midt på dagen! Gøym dei bortdrivne, forrå ikkje dei flyktande!"
  },
  {
    "bookId": 23,
    "chapterId": 16,
    "verseId": 4,
    "text": "Lat dei bortdrivne mine bu hjå deg, ver eit skjul for Moab mot øydeleggaren! For undertrykkaren er borte, øydelegginga har teke slutt, og dei som trakka ned landet, er forsvunne."
  },
  {
    "bookId": 23,
    "chapterId": 16,
    "verseId": 5,
    "text": "Då skal ein kongsstol bli grunnfest i trufast kjærleik, og på han skal det sitja ein i truskap, i Davids telt, ein som dømer og søkjer rett og er snøgg til rettferd."
  },
  {
    "bookId": 23,
    "chapterId": 16,
    "verseId": 6,
    "text": "Vi har høyrt om Moabs hovmod, kor ovleg stort det er, om storlåten hans og ovmotet og raseriet. Tomt skryt er det!"
  },
  {
    "bookId": 23,
    "chapterId": 16,
    "verseId": 7,
    "text": "Difor skal Moab jamra seg over Moab, alle skal jamra seg. Over rosinkakene frå Kir-Hareset skal de sukka, djupt sorgfulle."
  },
  {
    "bookId": 23,
    "chapterId": 16,
    "verseId": 8,
    "text": "For markene i Hesjbon visnar, og vintreet i Sibma òg. Folkeslaga sine herrar slo ned dei edlaste rankene, som nådde heilt til Jaser og spreidde seg ut i øydemarka. Skota breidde seg ut og nådde over havet."
  },
  {
    "bookId": 23,
    "chapterId": 16,
    "verseId": 9,
    "text": "Difor gret eg som Jaser gret over vintreet i Sibma. Eg væter deg med tårene mine, Hesjbon og Elale! For over frukthaustinga di og kornhaustinga di har kampropet falle."
  },
  {
    "bookId": 23,
    "chapterId": 16,
    "verseId": 10,
    "text": "Glede og fagnad er borte frå fruktmarkene. I vinmarkene er det ingen song, ingen jubel lenger. Ingen trakkar vin i vinpressa. Eg har gjort slutt på gledesropet."
  },
  {
    "bookId": 23,
    "chapterId": 16,
    "verseId": 11,
    "text": "Difor skjelv mitt indre for Moab som strengene på ei harpe, og hjarta mitt for Kir-Heres."
  },
  {
    "bookId": 23,
    "chapterId": 16,
    "verseId": 12,
    "text": "Og det skal skje: Når Moab viser seg og slitar seg ut på offerhaugen, og går til heilagdomen sin for å be, så skal han ikkje makte noko."
  },
  {
    "bookId": 23,
    "chapterId": 16,
    "verseId": 13,
    "text": "Dette er ordet som Herren tala til Moab den gongen."
  },
  {
    "bookId": 23,
    "chapterId": 16,
    "verseId": 14,
    "text": "Men no har Herren tala og sagt: Om tre år, rekna som åra til ein leigekar, skal Moabs herlegdom vera vanæra, trass i heile den store folkemengda. Berre ein liten, ubetydeleg rest skal vera att."
  }
]