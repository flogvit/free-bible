[
  {
    "bookId": 9,
    "chapterId": 3,
    "verseId": 1,
    "text": "Guten Samuel tente Herren framfor Eli. Ordet frå Herren var sjeldsynt i dei dagane, og syn var det ikkje mange av."
  },
  {
    "bookId": 9,
    "chapterId": 3,
    "verseId": 2,
    "text": "Ein dag låg Eli og sov på plassen sin. Augo hans hadde teke til å bli svake, så han kunne ikkje sjå."
  },
  {
    "bookId": 9,
    "chapterId": 3,
    "verseId": 3,
    "text": "Lampa åt Gud var enno ikkje sløkt, og Samuel låg og sov i Herrens tempel, der Guds ark stod."
  },
  {
    "bookId": 9,
    "chapterId": 3,
    "verseId": 4,
    "text": "Då ropa Herren på Samuel, og han svara: «Her er eg.»"
  },
  {
    "bookId": 9,
    "chapterId": 3,
    "verseId": 5,
    "text": "Han sprang til Eli og sa: «Her er eg, for du ropa på meg.» Men Eli sa: «Eg ropa ikkje. Gå attende og legg deg.» Så gjekk han og la seg."
  },
  {
    "bookId": 9,
    "chapterId": 3,
    "verseId": 6,
    "text": "Herren ropa endå ein gong: «Samuel!» Samuel stod opp og gjekk til Eli og sa: «Her er eg, for du ropa på meg.» Men han sa: «Eg ropa ikkje, son min. Gå attende og legg deg.»"
  },
  {
    "bookId": 9,
    "chapterId": 3,
    "verseId": 7,
    "text": "Samuel kjende enno ikkje Herren, og ordet frå Herren var enno ikkje openberra for han."
  },
  {
    "bookId": 9,
    "chapterId": 3,
    "verseId": 8,
    "text": "Herren ropa på Samuel tredje gongen. Han stod opp og gjekk til Eli og sa: «Her er eg, for du ropa på meg.» Då skjøna Eli at det var Herren som ropa på guten."
  },
  {
    "bookId": 9,
    "chapterId": 3,
    "verseId": 9,
    "text": "Eli sa til Samuel: «Gå og legg deg. Og om han ropar på deg, skal du svara: Tal, Herre, for tenaren din høyrer.» Så gjekk Samuel og la seg på plassen sin."
  },
  {
    "bookId": 9,
    "chapterId": 3,
    "verseId": 10,
    "text": "Då kom Herren og stilte seg der og ropa som før: «Samuel, Samuel!» Samuel svara: «Tal, for tenaren din høyrer.»"
  },
  {
    "bookId": 9,
    "chapterId": 3,
    "verseId": 11,
    "text": "Herren sa til Samuel: «Sjå, eg gjer noko i Israel som får begge øyro til å ringja hos kvar den som høyrer om det."
  },
  {
    "bookId": 9,
    "chapterId": 3,
    "verseId": 12,
    "text": "Den dagen skal eg la alt det gå i oppfylling mot Eli som eg har tala om huset hans, frå først til sist."
  },
  {
    "bookId": 9,
    "chapterId": 3,
    "verseId": 13,
    "text": "Eg har kunngjort for han at eg skal døma huset hans for alltid for den skulda han kjenner til: Sønene hans spotta Gud, og han hindra dei ikkje."
  },
  {
    "bookId": 9,
    "chapterId": 3,
    "verseId": 14,
    "text": "Difor har eg svore om Elis hus: Skulda til Elis hus skal aldri kunne sonast, korkje med slaktoffer eller grødeoffer.»"
  },
  {
    "bookId": 9,
    "chapterId": 3,
    "verseId": 15,
    "text": "Samuel vart liggjande til morgonen. Så opna han dørene til Herrens hus. Samuel var redd for å fortelja synet til Eli."
  },
  {
    "bookId": 9,
    "chapterId": 3,
    "verseId": 16,
    "text": "Men Eli ropa på Samuel og sa: «Samuel, son min!» Han svara: «Her er eg.»"
  },
  {
    "bookId": 9,
    "chapterId": 3,
    "verseId": 17,
    "text": "Han spurde: «Kva var det han sa til deg? Hald det ikkje løynt for meg. Måtte Gud gjera det same mot deg og endå verre om du held noko løynt for meg av alt det han sa til deg.»"
  },
  {
    "bookId": 9,
    "chapterId": 3,
    "verseId": 18,
    "text": "Då fortalde Samuel han alt og heldt ikkje noko løynt for han. Eli sa: «Han er Herren. Han får gjera det som er godt i hans augo.»"
  },
  {
    "bookId": 9,
    "chapterId": 3,
    "verseId": 19,
    "text": "Samuel voks opp, og Herren var med han og lét ikkje noko av orda hans falla til jorda."
  },
  {
    "bookId": 9,
    "chapterId": 3,
    "verseId": 20,
    "text": "Heile Israel, frå Dan til Be'er-Sjeba, skjøna at Samuel var stadfest som profet for Herren."
  },
  {
    "bookId": 9,
    "chapterId": 3,
    "verseId": 21,
    "text": "Herren heldt fram med å syna seg i Sjilo, for Herren openberra seg for Samuel i Sjilo gjennom Herrens ord."
  }
]