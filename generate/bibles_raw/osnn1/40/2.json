[
  {
    "bookId": 40,
    "chapterId": 2,
    "verseId": 1,
    "text": "Då Jesus var fødd i Betlehem i Judea, i kong Herodes si tid, kom det vise menn frå Austen til Jerusalem."
  },
  {
    "bookId": 40,
    "chapterId": 2,
    "verseId": 2,
    "text": "Dei spurde: «Kvar er han som er fødd til å vera jødekonge? For vi såg stjerna hans i Austen og har kome for å tilbe han.»"
  },
  {
    "bookId": 40,
    "chapterId": 2,
    "verseId": 3,
    "text": "Då kong Herodes høyrde dette, vart han uroa, og heile Jerusalem med han."
  },
  {
    "bookId": 40,
    "chapterId": 2,
    "verseId": 4,
    "text": "Han kalla saman alle overprestane og dei skriftlærde i folket og spurde dei ut om kvar Messias skulle bli fødd."
  },
  {
    "bookId": 40,
    "chapterId": 2,
    "verseId": 5,
    "text": "Dei svara han: «I Betlehem i Judea, for slik står det skrive gjennom profeten:"
  },
  {
    "bookId": 40,
    "chapterId": 2,
    "verseId": 6,
    "text": "Og du, Betlehem i Juda land, er slett ikkje den minste blant fyrstane i Juda. For frå deg skal det koma ein høvding som skal vera hyrding for folket mitt Israel.»"
  },
  {
    "bookId": 40,
    "chapterId": 2,
    "verseId": 7,
    "text": "Då kalla Herodes dei vise mennene til seg i løynd og spurde dei nøye ut om kva tid stjerna hadde vist seg."
  },
  {
    "bookId": 40,
    "chapterId": 2,
    "verseId": 8,
    "text": "Så sende han dei til Betlehem og sa: «Gå og leit nøye etter barnet. Og når de finn det, så meld frå til meg, så eg òg kan koma og tilbe det.»"
  },
  {
    "bookId": 40,
    "chapterId": 2,
    "verseId": 9,
    "text": "Då dei hadde høyrt på kongen, drog dei av stad. Og sjå, stjerna som dei hadde sett i Austen, gjekk føre dei til ho kom og stod stille over staden der barnet var."
  },
  {
    "bookId": 40,
    "chapterId": 2,
    "verseId": 10,
    "text": "Då dei såg stjerna, vart dei ovleg glade."
  },
  {
    "bookId": 40,
    "chapterId": 2,
    "verseId": 11,
    "text": "Dei gjekk inn i huset og såg barnet saman med Maria, mor hans. Då fall dei ned og tilbad det, og dei opna skattane sine og bar fram gåver til det: gull, røykjelse og myrra."
  },
  {
    "bookId": 40,
    "chapterId": 2,
    "verseId": 12,
    "text": "Og då dei i ein draum fekk ei åtvaring om ikkje å fara attende til Herodes, drog dei ein annan veg heim til landet sitt."
  },
  {
    "bookId": 40,
    "chapterId": 2,
    "verseId": 13,
    "text": "Då dei var farne, synte ein Herrens engel seg for Josef i ein draum og sa: «Stå opp, ta med deg barnet og mor hans og røm til Egypt! Bli der til eg seier frå, for Herodes kjem til å leita etter barnet for å drepa det.»"
  },
  {
    "bookId": 40,
    "chapterId": 2,
    "verseId": 14,
    "text": "Då stod han opp, tok barnet og mor hans med seg om natta og drog til Egypt."
  },
  {
    "bookId": 40,
    "chapterId": 2,
    "verseId": 15,
    "text": "Der vart han verande til Herodes døydde. Slik skulle det oppfyllast, det Herren hadde tala gjennom profeten: «Frå Egypt kalla eg son min.»"
  },
  {
    "bookId": 40,
    "chapterId": 2,
    "verseId": 16,
    "text": "Då Herodes skjøna at dei vise mennene hadde lurt han, vart han rasande. Han sende ut folk og drap alle guteborn i Betlehem og området ikring som var to år eller yngre, etter den tida han hadde fått vita av dei vise mennene."
  },
  {
    "bookId": 40,
    "chapterId": 2,
    "verseId": 17,
    "text": "Då vart det oppfylt, det som er tala gjennom profeten Jeremia:"
  },
  {
    "bookId": 40,
    "chapterId": 2,
    "verseId": 18,
    "text": "«Ei røyst vart høyrd i Rama, gråt og stor klage. Rakel græt over borna sine og ville ikkje la seg trøysta, for dei er ikkje meir.»"
  },
  {
    "bookId": 40,
    "chapterId": 2,
    "verseId": 19,
    "text": "Då Herodes var død, synte ein Herrens engel seg i ein draum for Josef i Egypt."
  },
  {
    "bookId": 40,
    "chapterId": 2,
    "verseId": 20,
    "text": "Han sa: «Stå opp, ta med deg barnet og mor hans og dra til Israels land, for dei som stod barnet etter livet, er døde.»"
  },
  {
    "bookId": 40,
    "chapterId": 2,
    "verseId": 21,
    "text": "Då stod han opp, tok barnet og mor hans med seg og kom til Israels land."
  },
  {
    "bookId": 40,
    "chapterId": 2,
    "verseId": 22,
    "text": "Men då han høyrde at Arkelaus var konge i Judea etter far sin Herodes, var han redd for å dra dit. Etter ei åtvaring i ein draum drog han til Galilea-området."
  },
  {
    "bookId": 40,
    "chapterId": 2,
    "verseId": 23,
    "text": "Der busette han seg i ein by som heitte Nasaret. Slik skulle det oppfyllast som er tala gjennom profetane, at han skulle kallast nasarear."
  }
]