[
  {
    "bookId": 28,
    "chapterId": 3,
    "verseId": 1,
    "text": "Herren sa til meg: «Gå igjen og elsk ei kvinne som er elska av ein annan og driv hor. Elsk henne slik Herren elskar Israels born, endå dei vender seg til andre gudar og elskar druekaker.»"
  },
  {
    "bookId": 28,
    "chapterId": 3,
    "verseId": 2,
    "text": "Så kjøpte eg henne til meg for femten sølvstykke og ein og ein halv homer bygg."
  },
  {
    "bookId": 28,
    "chapterId": 3,
    "verseId": 3,
    "text": "Og eg sa til henne: «I mange dagar skal du bli verande hos meg. Du skal ikkje driva hor og ikkje vera med nokon mann, og eg skal heller ikkje koma til deg.»"
  },
  {
    "bookId": 28,
    "chapterId": 3,
    "verseId": 4,
    "text": "For i mange dagar skal Israels born sitja utan konge og utan fyrste, utan offer og utan steinstøtte, utan efod og utan husgudar."
  },
  {
    "bookId": 28,
    "chapterId": 3,
    "verseId": 5,
    "text": "Deretter skal Israels born venda om og søkja Herren sin Gud og David, kongen sin. Dei skal koma skjelvande til Herren og hans godleik i dei siste dagar."
  }
]