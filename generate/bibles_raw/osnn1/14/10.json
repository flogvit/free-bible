[
  {
    "bookId": 14,
    "chapterId": 10,
    "verseId": 1,
    "text": "Rehabeam drog til Sikem, for heile Israel hadde kome dit for å gjera han til konge."
  },
  {
    "bookId": 14,
    "chapterId": 10,
    "verseId": 2,
    "text": "Då Jeroboam, son til Nebat, fekk høyra dette – han var i Egypt, dit han hadde rømt frå kong Salomo – vende han tilbake frå Egypt."
  },
  {
    "bookId": 14,
    "chapterId": 10,
    "verseId": 3,
    "text": "Dei sende bod og kalla på han, og Jeroboam og heile Israel kom og tala til Rehabeam og sa:"
  },
  {
    "bookId": 14,
    "chapterId": 10,
    "verseId": 4,
    "text": "«Far din la eit tungt åk på oss. Lett no på det harde arbeidet og det tunge åket far din la på oss, så vil vi tena deg.»"
  },
  {
    "bookId": 14,
    "chapterId": 10,
    "verseId": 5,
    "text": "Han sa til dei: «Kom tilbake til meg om tre dagar.» Så gjekk folket bort."
  },
  {
    "bookId": 14,
    "chapterId": 10,
    "verseId": 6,
    "text": "Kong Rehabeam rådførte seg med dei eldste som hadde tent far hans Salomo medan han levde, og spurde: «Kva råd gjev de meg til svar for dette folket?»"
  },
  {
    "bookId": 14,
    "chapterId": 10,
    "verseId": 7,
    "text": "Dei svara han: «Om du er god mot dette folket og gjer dei til lags og talar gode ord til dei, så vil dei vera tenarane dine alle dagar.»"
  },
  {
    "bookId": 14,
    "chapterId": 10,
    "verseId": 8,
    "text": "Men han vende seg bort frå det rådet dei eldste hadde gjeve han, og rådførte seg med dei unge mennene som hadde vakse opp saman med han og no stod i teneste hos han."
  },
  {
    "bookId": 14,
    "chapterId": 10,
    "verseId": 9,
    "text": "Han spurde dei: «Kva råd gjev de meg til svar for dette folket som har sagt til meg: 'Lett på det åket far din la på oss'?»"
  },
  {
    "bookId": 14,
    "chapterId": 10,
    "verseId": 10,
    "text": "Dei unge mennene som hadde vakse opp saman med han, svara: «Så skal du seia til folket som sa til deg: 'Far din gjorde åket vårt tungt, men du må letta det for oss.' Sei til dei: 'Vesle fingeren min er tjukkare enn hoftene til far min.'"
  },
  {
    "bookId": 14,
    "chapterId": 10,
    "verseId": 11,
    "text": "Far min la eit tungt åk på dykk, men eg skal leggja endå meir til åket dykkar. Far min refsa dykk med sveper, men eg skal refsa dykk med skorpionar.'»"
  },
  {
    "bookId": 14,
    "chapterId": 10,
    "verseId": 12,
    "text": "Jeroboam og heile folket kom til Rehabeam på den tredje dagen, slik kongen hadde sagt: «Kom tilbake til meg på den tredje dagen.»"
  },
  {
    "bookId": 14,
    "chapterId": 10,
    "verseId": 13,
    "text": "Kongen svara dei hardt. Kong Rehabeam vende seg bort frå rådet til dei eldste."
  },
  {
    "bookId": 14,
    "chapterId": 10,
    "verseId": 14,
    "text": "Han tala til dei etter rådet frå dei unge og sa: «Far min gjorde åket dykkar tungt, men eg skal leggja endå meir til det. Far min refsa dykk med sveper, men eg skal refsa dykk med skorpionar.»"
  },
  {
    "bookId": 14,
    "chapterId": 10,
    "verseId": 15,
    "text": "Kongen høyrde ikkje på folket, for dette var styringa frå Gud, så Herren kunne oppfylla det ordet han hadde tala gjennom Ahia frå Sjilo til Jeroboam, son til Nebat."
  },
  {
    "bookId": 14,
    "chapterId": 10,
    "verseId": 16,
    "text": "Då heile Israel såg at kongen ikkje høyrde på dei, svara folket kongen: «Kva del har vi i David? Vi har ingen arv i Isais son! Heim til telta dykkar, Israel! Sjå no etter ditt eige hus, David!» Så gjekk heile Israel heim til telta sine."
  },
  {
    "bookId": 14,
    "chapterId": 10,
    "verseId": 17,
    "text": "Men over israelittane som budde i byane i Juda, vart Rehabeam konge."
  },
  {
    "bookId": 14,
    "chapterId": 10,
    "verseId": 18,
    "text": "Kong Rehabeam sende ut Hadoram, som hadde tilsyn med tvangsarbeidet, men israelittane steina han i hel. Kong Rehabeam klarte så vidt å koma seg opp i vogna si og rømma til Jerusalem."
  },
  {
    "bookId": 14,
    "chapterId": 10,
    "verseId": 19,
    "text": "Slik gjorde Israel opprør mot Davids hus, og slik har det vore til denne dag."
  }
]