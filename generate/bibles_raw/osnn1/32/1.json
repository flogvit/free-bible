[
  {
    "bookId": 32,
    "chapterId": 1,
    "verseId": 1,
    "text": "Herrens ord kom til Jona, son til Amittai:"
  },
  {
    "bookId": 32,
    "chapterId": 1,
    "verseId": 2,
    "text": "«Stå opp og gå til Ninive, den store byen, og rop ut over henne, for vondskapen deira har stige opp for mitt åsyn.»"
  },
  {
    "bookId": 32,
    "chapterId": 1,
    "verseId": 3,
    "text": "Men Jona stod opp for å rømma til Tarsis, bort frå Herren. Han drog ned til Jaffa og fann eit skip som skulle til Tarsis. Han betalte for ferda og gjekk om bord for å reisa med dei til Tarsis, bort frå Herren."
  },
  {
    "bookId": 32,
    "chapterId": 1,
    "verseId": 4,
    "text": "Men Herren sende ein sterk vind ut over havet, og det vart ein veldig storm på havet, så skipet var nær ved å gå i oppløysing."
  },
  {
    "bookId": 32,
    "chapterId": 1,
    "verseId": 5,
    "text": "Sjømennene vart redde og ropa, kvar til sin gud. Dei kasta lasta som var på skipet, ut i havet for å letta det. Men Jona hadde gått ned i skipsromet, lagt seg og sovna djupt."
  },
  {
    "bookId": 32,
    "chapterId": 1,
    "verseId": 6,
    "text": "Då kom skipperen til han og sa: «Kva er det du gjer, du som søv? Stå opp og rop til guden din! Kanskje vil guden tenkja på oss så vi ikkje går under.»"
  },
  {
    "bookId": 32,
    "chapterId": 1,
    "verseId": 7,
    "text": "Dei sa til kvarandre: «Kom, lat oss kasta lodd så vi kan få vita kven som har skuld i denne ulukka som har råka oss.» Dei kasta lodd, og loddet fall på Jona."
  },
  {
    "bookId": 32,
    "chapterId": 1,
    "verseId": 8,
    "text": "Då sa dei til han: «Fortel oss kven som er skuld i denne ulukka som har råka oss. Kva er arbeidet ditt, og kvar kjem du frå? Kva er landet ditt, og kva folk høyrer du til?»"
  },
  {
    "bookId": 32,
    "chapterId": 1,
    "verseId": 9,
    "text": "Han svara dei: «Eg er hebrear, og eg fryktar Herren, himmelens Gud, som har skapt havet og det tørre landet.»"
  },
  {
    "bookId": 32,
    "chapterId": 1,
    "verseId": 10,
    "text": "Då vart mennene gripne av stor redsle og sa til han: «Kva er det du har gjort?» For mennene visste at han rømde frå Herren, for det hadde han fortalt dei."
  },
  {
    "bookId": 32,
    "chapterId": 1,
    "verseId": 11,
    "text": "Dei sa til han: «Kva skal vi gjera med deg så havet kan roa seg for oss?» For havet vart meir og meir opprørt."
  },
  {
    "bookId": 32,
    "chapterId": 1,
    "verseId": 12,
    "text": "Han sa til dei: «Lyft meg opp og kast meg i havet, så vil havet roa seg for dykk. For eg veit at det er mi skuld at denne store stormen har kome over dykk.»"
  },
  {
    "bookId": 32,
    "chapterId": 1,
    "verseId": 13,
    "text": "Mennene rodde hardt for å nå land att, men dei greidde det ikkje, for havet vart meir og meir opprørt mot dei."
  },
  {
    "bookId": 32,
    "chapterId": 1,
    "verseId": 14,
    "text": "Då ropa dei til Herren og sa: «Å, Herre, lat oss ikkje gå under på grunn av livet til denne mannen, og lat ikkje uskuldig blod koma over oss! For du, Herre, har gjort som du ville.»"
  },
  {
    "bookId": 32,
    "chapterId": 1,
    "verseId": 15,
    "text": "Så lyfte dei opp Jona og kasta han i havet, og havet slutta å rasa."
  },
  {
    "bookId": 32,
    "chapterId": 1,
    "verseId": 16,
    "text": "Då vart mennene gripne av stor frykt for Herren. Dei ofra slaktoffer til Herren og gav lovnader."
  }
]