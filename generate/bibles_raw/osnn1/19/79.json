[
  {
    "bookId": 19,
    "chapterId": 79,
    "verseId": 1,
    "text": "Ein salme av Asaf. Gud, heidningfolk har trengt inn i arven din. Dei har gjort det heilage tempelet ditt ureint. Dei har lagt Jerusalem i ruinar."
  },
  {
    "bookId": 19,
    "chapterId": 79,
    "verseId": 2,
    "text": "Dei har gjeve lika av tenarane dine til mat for fuglane under himmelen, kjøtet av dine trugne til villdyra på jorda."
  },
  {
    "bookId": 19,
    "chapterId": 79,
    "verseId": 3,
    "text": "Dei har aust ut blodet deira som vatn rundt omkring Jerusalem, og det var ingen som gravla dei."
  },
  {
    "bookId": 19,
    "chapterId": 79,
    "verseId": 4,
    "text": "Vi har vorte til spott for grannane våre, til hån og løye for dei som bur rundt oss."
  },
  {
    "bookId": 19,
    "chapterId": 79,
    "verseId": 5,
    "text": "Kor lenge, Herre? Vil du vera sint for alltid? Kor lenge skal brennhugen din loga som eld?"
  },
  {
    "bookId": 19,
    "chapterId": 79,
    "verseId": 6,
    "text": "Aus ut vreiden din over dei folkeslaga som ikkje kjenner deg, over dei rika som ikkje kallar på namnet ditt."
  },
  {
    "bookId": 19,
    "chapterId": 79,
    "verseId": 7,
    "text": "For dei har slukt Jakob og lagt bustaden hans i øyde."
  },
  {
    "bookId": 19,
    "chapterId": 79,
    "verseId": 8,
    "text": "Rekna oss ikkje fedranes synder til! Lat miskunna di skunda seg og koma oss i møte, for vi er svært hjelpelause."
  },
  {
    "bookId": 19,
    "chapterId": 79,
    "verseId": 9,
    "text": "Hjelp oss, Gud, vår frelsar, for ditt namn si ære skuld! Fri oss ut og tilgjev syndene våre for namnet ditt skuld."
  },
  {
    "bookId": 19,
    "chapterId": 79,
    "verseId": 10,
    "text": "Kvifor skal heidningfolka seia: «Kvar er Guden deira?» Lat det verta kjent mellom folka, for auga våre, at du hemnar blodet til tenarane dine som er utrent."
  },
  {
    "bookId": 19,
    "chapterId": 79,
    "verseId": 11,
    "text": "Lat klageropet frå fangane koma fram for deg! Med din veldige arm, spar dei som er dømde til døden."
  },
  {
    "bookId": 19,
    "chapterId": 79,
    "verseId": 12,
    "text": "Betal grannane våre sju gonger attende i fanget deira for spotten dei har håna deg med, Herre."
  },
  {
    "bookId": 19,
    "chapterId": 79,
    "verseId": 13,
    "text": "Og vi, ditt folk og sauene på beitet ditt, vi vil takka deg til evig tid. Frå slekt til slekt vil vi forkynna din pris."
  }
]