[
  {
    "bookId": 2,
    "chapterId": 31,
    "verseId": 1,
    "text": "Herren tala til Moses og sa:"
  },
  {
    "bookId": 2,
    "chapterId": 31,
    "verseId": 2,
    "text": "Sjå, eg har kalla Besalel, son til Uri, son til Hur, av Juda stamme, ved namn."
  },
  {
    "bookId": 2,
    "chapterId": 31,
    "verseId": 3,
    "text": "Eg har fylt han med Guds Ande, med visdom, forstand og kunnskap, og med evne til alt slags handverk."
  },
  {
    "bookId": 2,
    "chapterId": 31,
    "verseId": 4,
    "text": "Han kan tenkja ut kunstferdige ting og arbeida i gull, sølv og bronse."
  },
  {
    "bookId": 2,
    "chapterId": 31,
    "verseId": 5,
    "text": "Han kan skjera steinar til innfatning og arbeida i tre – ja, utføra alle slags handverk."
  },
  {
    "bookId": 2,
    "chapterId": 31,
    "verseId": 6,
    "text": "Og sjå, eg har sett Oholiab, son til Ahisamak, av Dan stamme, ved sida hans. I hjarta til alle som er kunstkunnige, har eg lagt visdom, så dei kan laga alt det eg har gjeve deg påbod om:"
  },
  {
    "bookId": 2,
    "chapterId": 31,
    "verseId": 7,
    "text": "Møteteltet, paktskista med soningslokket over, og alt utstyret i teltet."
  },
  {
    "bookId": 2,
    "chapterId": 31,
    "verseId": 8,
    "text": "Bordet med utstyret, den reine gullysestaken med alt utstyret, og røykjelsesaltaret."
  },
  {
    "bookId": 2,
    "chapterId": 31,
    "verseId": 9,
    "text": "Brennofferaltaret med alt utstyret, og karet med fotstykket."
  },
  {
    "bookId": 2,
    "chapterId": 31,
    "verseId": 10,
    "text": "Embetskleda, dei heilage kleda til Aron, presten, og kleda til sønene hans, så dei kan gjera presteteneste."
  },
  {
    "bookId": 2,
    "chapterId": 31,
    "verseId": 11,
    "text": "Salvingsoljen og den velluktande røykjelsen til heilagdomen. Alt dette skal dei laga slik eg har gjeve deg påbod om."
  },
  {
    "bookId": 2,
    "chapterId": 31,
    "verseId": 12,
    "text": "Herren sa til Moses:"
  },
  {
    "bookId": 2,
    "chapterId": 31,
    "verseId": 13,
    "text": "Tal til israelittane og sei: De skal halda sabbatane mine, for det er eit teikn mellom meg og dykk gjennom alle slekter, så de skal vita at eg er Herren som helgar dykk."
  },
  {
    "bookId": 2,
    "chapterId": 31,
    "verseId": 14,
    "text": "De skal halda sabbaten, for han er heilag for dykk. Den som vanhelgar han, skal døy. Kvar den som gjer arbeid på denne dagen, skal rydjast ut frå folket sitt."
  },
  {
    "bookId": 2,
    "chapterId": 31,
    "verseId": 15,
    "text": "I seks dagar kan det gjerast arbeid, men den sjuande dagen er ein høgtidleg kviledag, heilag for Herren. Kvar den som gjer arbeid på sabbatsdagen, skal døy."
  },
  {
    "bookId": 2,
    "chapterId": 31,
    "verseId": 16,
    "text": "Israelittane skal halda sabbaten og feira han gjennom alle slekter som ei evig pakt."
  },
  {
    "bookId": 2,
    "chapterId": 31,
    "verseId": 17,
    "text": "Han er eit teikn mellom meg og israelittane til evig tid. For på seks dagar skapte Herren himmelen og jorda, men den sjuande dagen kvilte han og anda ut."
  },
  {
    "bookId": 2,
    "chapterId": 31,
    "verseId": 18,
    "text": "Då Herren var ferdig med å tala til Moses på Sinai-fjellet, gav han han dei to vitnemålstavlene, steintavler skrivne med Guds finger."
  }
]