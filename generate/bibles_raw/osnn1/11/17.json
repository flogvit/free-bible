[
  {
    "bookId": 11,
    "chapterId": 17,
    "verseId": 1,
    "text": "Elia frå Tisjbe, ein av dei som hadde busett seg i Gilead, sa til Akab: «Så sant Herren lever, Israels Gud, som eg tener – det skal ikkje koma dogg eller regn desse åra utan at eg seier det.»"
  },
  {
    "bookId": 11,
    "chapterId": 17,
    "verseId": 2,
    "text": "Då kom Herrens ord til han:"
  },
  {
    "bookId": 11,
    "chapterId": 17,
    "verseId": 3,
    "text": "«Gå bort herifrå og ta vegen austover. Gøym deg ved bekken Kerit, som renn mot Jordan."
  },
  {
    "bookId": 11,
    "chapterId": 17,
    "verseId": 4,
    "text": "Du skal drikka av bekken, og eg har bode ravnane å syta for mat til deg der.»"
  },
  {
    "bookId": 11,
    "chapterId": 17,
    "verseId": 5,
    "text": "Han gjekk av stad og gjorde som Herren hadde sagt. Han drog bort og busette seg ved bekken Kerit, som renn mot Jordan."
  },
  {
    "bookId": 11,
    "chapterId": 17,
    "verseId": 6,
    "text": "Ravnane kom til han med brød og kjøt om morgonen, og brød og kjøt om kvelden. Og han drakk av bekken."
  },
  {
    "bookId": 11,
    "chapterId": 17,
    "verseId": 7,
    "text": "Men etter ei tid tørka bekken ut, for det kom ikkje regn i landet."
  },
  {
    "bookId": 11,
    "chapterId": 17,
    "verseId": 8,
    "text": "Då kom Herrens ord til han:"
  },
  {
    "bookId": 11,
    "chapterId": 17,
    "verseId": 9,
    "text": "«Stå opp og gå til Sarepta, som høyrer til Sidon, og bu der. Eg har bode ei enkje der å syta for mat til deg.»"
  },
  {
    "bookId": 11,
    "chapterId": 17,
    "verseId": 10,
    "text": "Han stod opp og gjekk til Sarepta. Då han kom til byporten, fekk han sjå ei enkje som sanka ved. Han ropa til henne og sa: «Ver så snill og hent litt vatn til meg i ei krukke, så eg kan drikka.»"
  },
  {
    "bookId": 11,
    "chapterId": 17,
    "verseId": 11,
    "text": "Då ho gjekk for å henta det, ropa han etter henne og sa: «Ta med eit stykke brød til meg òg!»"
  },
  {
    "bookId": 11,
    "chapterId": 17,
    "verseId": 12,
    "text": "Ho svara: «Så sant Herren din Gud lever, eg har ikkje ein brødleiv, berre ein neve mjøl i krukka og litt olje i kruset. No sankar eg eit par vedpinnar, så eg kan gå heim og laga mat til meg og son min. Når vi har ete det, må vi døy.»"
  },
  {
    "bookId": 11,
    "chapterId": 17,
    "verseId": 13,
    "text": "Men Elia sa til henne: «Ver ikkje redd! Gå heim og gjer som du har sagt. Men bak først eit lite brød til meg av det du har, og kom ut med det til meg. Sidan kan du laga mat til deg sjølv og son din."
  },
  {
    "bookId": 11,
    "chapterId": 17,
    "verseId": 14,
    "text": "For så seier Herren, Israels Gud: Mjølkrukka skal ikkje bli tom, og oljekruset skal ikkje minka, før den dagen Herren sender regn over jorda.»"
  },
  {
    "bookId": 11,
    "chapterId": 17,
    "verseId": 15,
    "text": "Ho gjekk og gjorde som Elia hadde sagt. Og både ho og han og heile huslyden hennar hadde mat i lang tid."
  },
  {
    "bookId": 11,
    "chapterId": 17,
    "verseId": 16,
    "text": "Mjølkrukka vart ikkje tom, og oljekruset minka ikkje, slik som Herren hadde sagt gjennom Elia."
  },
  {
    "bookId": 11,
    "chapterId": 17,
    "verseId": 17,
    "text": "Ei tid etter hende det at son til kvinna som eigde huset, vart sjuk. Sjukdomen vart så alvorleg at det til slutt ikkje var meir pust i han."
  },
  {
    "bookId": 11,
    "chapterId": 17,
    "verseId": 18,
    "text": "Då sa ho til Elia: «Kva har eg med deg å gjera, du Guds mann? Har du kome til meg for å minna meg om synda mi og ta livet av son min?»"
  },
  {
    "bookId": 11,
    "chapterId": 17,
    "verseId": 19,
    "text": "Han sa til henne: «Gjev meg son din!» Så tok han guten frå fanget hennar, bar han opp på loftet der han budde, og la han på senga si."
  },
  {
    "bookId": 11,
    "chapterId": 17,
    "verseId": 20,
    "text": "Og han ropa til Herren og sa: «Herre, min Gud, har du verkeleg late ulukke koma over enkja eg bur hos, så son hennar døyr?»"
  },
  {
    "bookId": 11,
    "chapterId": 17,
    "verseId": 21,
    "text": "Så strekte han seg ut over barnet tre gonger og ropa til Herren: «Herre, min Gud, lat livet koma tilbake til dette barnet!»"
  },
  {
    "bookId": 11,
    "chapterId": 17,
    "verseId": 22,
    "text": "Herren høyrde bøna til Elia, og livet kom tilbake til barnet, så det livna opp att."
  },
  {
    "bookId": 11,
    "chapterId": 17,
    "verseId": 23,
    "text": "Elia tok guten og bar han ned frå loftet og inn i huset. Han gav han til mor hans og sa: «Sjå, son din lever!»"
  },
  {
    "bookId": 11,
    "chapterId": 17,
    "verseId": 24,
    "text": "Då sa kvinna til Elia: «No veit eg at du er ein Guds mann, og at Herrens ord i munnen din er sanning.»"
  }
]