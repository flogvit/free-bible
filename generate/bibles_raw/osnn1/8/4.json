[
  {
    "bookId": 8,
    "chapterId": 4,
    "verseId": 1,
    "text": "Boas gjekk opp til byporten og sette seg der. Då kom løysingsmannen som Boas hadde tala om, gåande forbi. Boas sa: «Kom hit og set deg ned, du der!» Og han kom og sette seg."
  },
  {
    "bookId": 8,
    "chapterId": 4,
    "verseId": 2,
    "text": "Så henta Boas ti menn av dei eldste i byen og sa: «Set dykk her!» Og dei sette seg."
  },
  {
    "bookId": 8,
    "chapterId": 4,
    "verseId": 3,
    "text": "Då sa han til løysingsmannen: «Noomi, som har kome tilbake frå Moab-landet, sel det jordstykket som høyrde til Elimelek, bror vår."
  },
  {
    "bookId": 8,
    "chapterId": 4,
    "verseId": 4,
    "text": "Eg tenkte eg ville la deg få vite det og seie: Kjøp det framfor dei som sit her og framfor dei eldste i folket mitt. Vil du løyse det inn, så gjer det. Men vil du ikkje, så sei meg det, så eg veit det. For det er ingen annan enn deg som kan løyse det inn, og eg er den neste etter deg.» Han svara: «Eg vil løyse det inn.»"
  },
  {
    "bookId": 8,
    "chapterId": 4,
    "verseId": 5,
    "text": "Då sa Boas: «Den dagen du kjøper åkeren av Noomi, kjøper du han òg av Rut, moabittkvinna, kona til den døde, så du kan reise opp namnet til den døde på arven hans.»"
  },
  {
    "bookId": 8,
    "chapterId": 4,
    "verseId": 6,
    "text": "Løysingsmannen svara: «Då kan eg ikkje løyse han inn for meg, for då kunne eg øydeleggje min eigen arv. Løys du inn det eg skulle ha løyst, for eg kan ikkje gjere det.»"
  },
  {
    "bookId": 8,
    "chapterId": 4,
    "verseId": 7,
    "text": "I gamle dagar var det slik skikk i Israel når det gjaldt innløysing og byte: For å stadfeste ei sak, drog ein mann av seg skoen sin og gav han til den andre. Dette var vitnemålet i Israel."
  },
  {
    "bookId": 8,
    "chapterId": 4,
    "verseId": 8,
    "text": "Løysingsmannen sa til Boas: «Kjøp du det!» Og han drog av seg skoen sin."
  },
  {
    "bookId": 8,
    "chapterId": 4,
    "verseId": 9,
    "text": "Då sa Boas til dei eldste og til alt folket: «De er vitne i dag på at eg har kjøpt av Noomi alt det som høyrde til Elimelek, og alt som høyrde til Kiljon og Mahlon."
  },
  {
    "bookId": 8,
    "chapterId": 4,
    "verseId": 10,
    "text": "Eg har òg vunne Rut, moabittkvinna, kona til Mahlon, til kone for meg, så eg kan reise opp namnet til den døde på arven hans. Såleis skal ikkje namnet til den døde bli borte mellom brørne hans og frå porten på heimstaden hans. De er vitne i dag.»"
  },
  {
    "bookId": 8,
    "chapterId": 4,
    "verseId": 11,
    "text": "Alt folket som var i byporten, og dei eldste sa: «Ja, vi er vitne! Må Herren la denne kvinna som kjem inn i huset ditt, bli som Rakel og Lea, dei to som bygde Israels hus. Gjer storverk i Efrata og vinn deg eit namn i Betlehem!"
  },
  {
    "bookId": 8,
    "chapterId": 4,
    "verseId": 12,
    "text": "Må huset ditt bli som huset til Peres, han som Tamar fødde til Juda, ved den ætta Herren gjev deg med denne unge kvinna!»"
  },
  {
    "bookId": 8,
    "chapterId": 4,
    "verseId": 13,
    "text": "Så tok Boas Rut til kone, og han gjekk inn til henne. Herren lét henne bli med barn, og ho fødde ein son."
  },
  {
    "bookId": 8,
    "chapterId": 4,
    "verseId": 14,
    "text": "Då sa kvinnene til Noomi: «Lova vere Herren, som ikkje lét deg mangle ein løysingsmann i dag! Må namnet hans bli kjent i Israel!"
  },
  {
    "bookId": 8,
    "chapterId": 4,
    "verseId": 15,
    "text": "Han skal gje deg nytt livsmot og forsørgje deg når du blir gammal. For svigerdotter di, ho som elskar deg, har fødd han – ho som er meir verd for deg enn sju søner.»"
  },
  {
    "bookId": 8,
    "chapterId": 4,
    "verseId": 16,
    "text": "Noomi tok barnet og la det i fanget sitt og vart fostermor for det."
  },
  {
    "bookId": 8,
    "chapterId": 4,
    "verseId": 17,
    "text": "Grannkonene gav han namn og sa: «Ein son er fødd til Noomi!» Dei kalla han Obed. Han vart far til Isai, som var far til David."
  },
  {
    "bookId": 8,
    "chapterId": 4,
    "verseId": 18,
    "text": "Dette er ættetavla til Peres: Peres fekk sonen Hesron."
  },
  {
    "bookId": 8,
    "chapterId": 4,
    "verseId": 19,
    "text": "Hesron fekk sonen Ram, og Ram fekk sonen Amminadab."
  },
  {
    "bookId": 8,
    "chapterId": 4,
    "verseId": 20,
    "text": "Amminadab fekk sonen Nahsjon, og Nahsjon fekk sonen Salma."
  },
  {
    "bookId": 8,
    "chapterId": 4,
    "verseId": 21,
    "text": "Salmon fekk sonen Boas, og Boas fekk sonen Obed."
  },
  {
    "bookId": 8,
    "chapterId": 4,
    "verseId": 22,
    "text": "Obed fekk sonen Isai, og Isai fekk sonen David."
  }
]