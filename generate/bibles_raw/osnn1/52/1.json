[
  {
    "bookId": 52,
    "chapterId": 1,
    "verseId": 1,
    "text": "Paulus, Silvanus og Timoteus helsar forsamlinga i Tessalonika, som er i Gud, vår Far, og Herren Jesus Kristus: Nåde og fred vere med dykk."
  },
  {
    "bookId": 52,
    "chapterId": 1,
    "verseId": 2,
    "text": "Vi takkar alltid Gud for dykk alle og nemner dykk stadig i bønene våre."
  },
  {
    "bookId": 52,
    "chapterId": 1,
    "verseId": 3,
    "text": "Utan opphald kjem vi i hug gjerningane de gjer i tru, arbeidet de gjer i kjærleik, og den uthaldande vona de har til vår Herre Jesus Kristus, framfor Gud, vår Far."
  },
  {
    "bookId": 52,
    "chapterId": 1,
    "verseId": 4,
    "text": "Vi veit, sysken som Gud elskar, at han har utvalt dykk."
  },
  {
    "bookId": 52,
    "chapterId": 1,
    "verseId": 5,
    "text": "For evangeliet vårt kom ikkje til dykk berre med ord, men òg med kraft og med Den Heilage Ande og med full vissa. De veit sjølve korleis vi var hos dykk for dykkar skuld."
  },
  {
    "bookId": 52,
    "chapterId": 1,
    "verseId": 6,
    "text": "Og de vart etterliknarar av oss og av Herren då de tok imot Ordet under store trengsler, med glede frå Den Heilage Ande."
  },
  {
    "bookId": 52,
    "chapterId": 1,
    "verseId": 7,
    "text": "Slik vart de eit førebilete for alle dei truande i Makedonia og Akaia."
  },
  {
    "bookId": 52,
    "chapterId": 1,
    "verseId": 8,
    "text": "For frå dykk har Herrens ord lydt ut, ikkje berre i Makedonia og Akaia, men alle stader har trua dykkar på Gud vorte kjend, så vi ikkje treng å seie noko."
  },
  {
    "bookId": 52,
    "chapterId": 1,
    "verseId": 9,
    "text": "For dei fortel sjølve om kva inngang vi hadde hos dykk, og korleis de vende om til Gud frå avgudane for å tena den levande og sanne Gud,"
  },
  {
    "bookId": 52,
    "chapterId": 1,
    "verseId": 10,
    "text": "og for å venta på Son hans frå himlane, han som Gud reiste opp frå dei døde, Jesus, som friar oss frå vreiden som kjem."
  }
]