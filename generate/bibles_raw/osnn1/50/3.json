[
  {
    "bookId": 50,
    "chapterId": 3,
    "verseId": 1,
    "text": "Til slutt, mine sysken, gled dykk i Herren! Å skriva det same til dykk er ikkje tungt for meg, og for dykk er det trygt."
  },
  {
    "bookId": 50,
    "chapterId": 3,
    "verseId": 2,
    "text": "Pass dykk for hundane, pass dykk for dei vonde arbeidarane, pass dykk for dei som skamskjer seg."
  },
  {
    "bookId": 50,
    "chapterId": 3,
    "verseId": 3,
    "text": "For det er vi som er dei verkeleg omskorne, vi som tener Gud ved hans Ande, som rosar oss i Kristus Jesus og ikkje set vår lit til kjøtet."
  },
  {
    "bookId": 50,
    "chapterId": 3,
    "verseId": 4,
    "text": "Endå kunne eg setja mi lit til kjøtet. Om nokon annan meiner han kan setja si lit til kjøtet, kan eg det endå meir:"
  },
  {
    "bookId": 50,
    "chapterId": 3,
    "verseId": 5,
    "text": "Omskoren på den åttande dagen, av Israels ætt, av Benjamins stamme, ein hebrear fødd av hebraerar, ein farisear når det gjeld lova,"
  },
  {
    "bookId": 50,
    "chapterId": 3,
    "verseId": 6,
    "text": "når det gjeld iver, ein som forfølgde kyrkja, når det gjeld rettferd etter lova, utan lyte."
  },
  {
    "bookId": 50,
    "chapterId": 3,
    "verseId": 7,
    "text": "Men det som var vinning for meg, det har eg rekna som tap for Kristi skuld."
  },
  {
    "bookId": 50,
    "chapterId": 3,
    "verseId": 8,
    "text": "Ja, eg reknar i sanning alt som tap på grunn av det som er så mykje meir verdt: å kjenna Kristus Jesus, min Herre. For hans skuld har eg tapt alt, og eg reknar det som søppel, så eg kan vinna Kristus"
  },
  {
    "bookId": 50,
    "chapterId": 3,
    "verseId": 9,
    "text": "og bli funnen i han, ikkje med mi eiga rettferd, den som kjem av lova, men med den rettferda som kjem ved trua på Kristus, rettferda frå Gud som kviler på trua."
  },
  {
    "bookId": 50,
    "chapterId": 3,
    "verseId": 10,
    "text": "Eg vil kjenna han og krafta i oppstoda hans og fellesskapen i lidingane hans, og bli forma lik han i døden hans,"
  },
  {
    "bookId": 50,
    "chapterId": 3,
    "verseId": 11,
    "text": "om eg på noko vis kan nå fram til oppstoda frå dei døde."
  },
  {
    "bookId": 50,
    "chapterId": 3,
    "verseId": 12,
    "text": "Ikkje så at eg alt har nådd dette eller alt er fullkomen, men eg jagar etter det for å gripa det, sidan Kristus Jesus har gripe meg."
  },
  {
    "bookId": 50,
    "chapterId": 3,
    "verseId": 13,
    "text": "Sysken, eg reknar ikkje meg sjølv for å ha gripe det. Men eitt gjer eg: Eg gløymer det som ligg bak og strekkjer meg mot det som ligg framfor."
  },
  {
    "bookId": 50,
    "chapterId": 3,
    "verseId": 14,
    "text": "Eg jagar mot målet, mot sigerskransen som Gud kallar oss til frå det høge i Kristus Jesus."
  },
  {
    "bookId": 50,
    "chapterId": 3,
    "verseId": 15,
    "text": "Lat oss difor, alle vi som er mogne, tenkja slik. Og om de tenkjer annleis om noko, skal Gud openberra dette for dykk òg."
  },
  {
    "bookId": 50,
    "chapterId": 3,
    "verseId": 16,
    "text": "Berre lat oss halda fram på same vegen som vi alt har nådd."
  },
  {
    "bookId": 50,
    "chapterId": 3,
    "verseId": 17,
    "text": "Ver mine etterfølgjarar, sysken, og sjå på dei som lever etter det førebiletet de har i oss."
  },
  {
    "bookId": 50,
    "chapterId": 3,
    "verseId": 18,
    "text": "For mange lever som fiendar av Kristi kross, det har eg ofte sagt dykk, og no seier eg det med tårer."
  },
  {
    "bookId": 50,
    "chapterId": 3,
    "verseId": 19,
    "text": "Enden deira er fortaping, magen er guden deira, og æra deira er i skamma deira. Dei tenkjer berre på det jordiske."
  },
  {
    "bookId": 50,
    "chapterId": 3,
    "verseId": 20,
    "text": "Men vi har vårt borgarskap i himmelen, og derifrå ventar vi frelsar, Herren Jesus Kristus."
  },
  {
    "bookId": 50,
    "chapterId": 3,
    "verseId": 21,
    "text": "Han skal omforma vår veike kropp og gjera han lik sin herlege kropp, ved den krafta han har til å leggja alle ting under seg."
  }
]