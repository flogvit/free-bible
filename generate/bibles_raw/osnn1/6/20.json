[
  {
    "bookId": 6,
    "chapterId": 20,
    "verseId": 1,
    "text": "Herren tala til Josva og sa:"
  },
  {
    "bookId": 6,
    "chapterId": 20,
    "verseId": 2,
    "text": "«Tal til israelittane og sei: Vel ut tilfluktsbyane som eg tala til dykk om gjennom Moses,"
  },
  {
    "bookId": 6,
    "chapterId": 20,
    "verseId": 3,
    "text": "så den som drep nokon utan vilje, av vanvare, kan røma dit. Desse byane skal vera tilfluktsstad for dykk mot blodhemnaren."
  },
  {
    "bookId": 6,
    "chapterId": 20,
    "verseId": 4,
    "text": "Når nokon rømmer til ein av desse byane, skal han stansa ved inngangen til byporten og leggja fram saka si for dei eldste i byen. Dei skal ta han inn til seg i byen og gje han ein stad å bu, så han kan busetja seg hos dei."
  },
  {
    "bookId": 6,
    "chapterId": 20,
    "verseId": 5,
    "text": "Om blodhemnaren forfølgjer han, skal dei ikkje utlevera drapsmannen til han, for det var utan vilje han slo i hel landsmannen sin, og han hadde ikkje hata han frå før."
  },
  {
    "bookId": 6,
    "chapterId": 20,
    "verseId": 6,
    "text": "Han skal bu i den byen til han har stått framfor forsamlinga til doms, og til øvstepresten som tener på den tida, døyr. Då kan drapsmannen venda attende til sin eigen by og sitt eige hus, til den byen han rømde frå.»"
  },
  {
    "bookId": 6,
    "chapterId": 20,
    "verseId": 7,
    "text": "Dei vigde Kedesj i Galilea i Naftali-fjella, Sikem i Efraim-fjella, og Kirjat-Arba, det er Hebron, i Juda-fjella."
  },
  {
    "bookId": 6,
    "chapterId": 20,
    "verseId": 8,
    "text": "På austsida av Jordan, ved Jeriko, fastsette dei Beser i øydemarka på høgsletta frå Ruben-stammen, Ramot i Gilead frå Gad-stammen, og Golan i Basan frå Manasse-stammen."
  },
  {
    "bookId": 6,
    "chapterId": 20,
    "verseId": 9,
    "text": "Dette var dei utpeikte byane for alle israelittane og for innflyttarane som budde blant dei. Hit kunne alle som hadde drepe nokon av vanvare, røma, så dei ikkje skulle døy for handa til blodhemnaren før dei hadde stått framfor forsamlinga."
  }
]