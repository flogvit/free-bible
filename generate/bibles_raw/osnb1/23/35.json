[{"bookId":23,"chapterId":35,"verseId":1,"text":"Ørkenen og det tørre land skal glede seg, ødemarken skal juble og blomstre som en krokus."},{"bookId":23,"chapterId":35,"verseId":2,"text":"Den skal blomstre rikelig og juble med fryd og glede. De får se Libanons herlighet, Karmels og Sarons prakt. De skal se Herrens herlighet, vår Guds prakt."},{"bookId":23,"chapterId":35,"verseId":3,"text":"Styrk de slappe hender, gjør de ustøe knærne sterke!"},{"bookId":23,"chapterId":35,"verseId":4,"text":"Si til de engstelige: «Vær sterke, frykt ikke! Se, deres Gud kommer med hevn, med guddommelig gjengjeldelse. Han kommer selv og frelser dere.»"},{"bookId":23,"chapterId":35,"verseId":5,"text":"Da skal de blindes øyne åpnes, og de døves ører lukkes opp."},{"bookId":23,"chapterId":35,"verseId":6,"text":"Da skal den lamme springe som en hjort, og den stummes tunge skal juble. For vann bryter fram i ørkenen, bekker i ødemarken."},{"bookId":23,"chapterId":35,"verseId":7,"text":"Den glødende sanden blir til en innsjø, det tørste land til vannkilder. Der hvor sjakaler hadde sitt leie, skal det vokse gress, siv og papyrus."},{"bookId":23,"chapterId":35,"verseId":8,"text":"Og det skal være en vei der, en hellig vei skal den kalles. Ingen uren skal ferdes på den, den er bare for hans folk; ingen som går der, skal fare vill, selv ikke dårer."},{"bookId":23,"chapterId":35,"verseId":9,"text":"Ingen løve skal være der, ingen rovdyr skal gå på den, de skal ikke finnes der. Men de frikjøpte skal vandre der."},{"bookId":23,"chapterId":35,"verseId":10,"text":"Herrens frikjøpte skal vende tilbake og komme til Sion med jubel, evig glede skal krone deres hoder. Glede og fryd skal de nå, sorg og sukk skal fly."}]