[
  {
    "bookId": 10,
    "chapterId": 22,
    "verseId": 1,
    "text": "וַיְדַבֵּ֤ר דָּוִד֙ לַֽיהוָ֔ה אֶת־דִּבְרֵ֖י הַשִּׁירָ֣ה הַזֹּ֑את בְּיוֹם֩ הִצִּ֨יל יְהוָ֥ה אֹת֛וֹ מִכַּ֥ף כָּל־אֹיְבָ֖יו וּמִכַּ֥ף שָׁאֽוּל׃ ‬"
  },
  {
    "bookId": 10,
    "chapterId": 22,
    "verseId": 2,
    "text": "וַיֹּאמַ֑ר יְהוָ֛ה סַֽלְעִ֥י וּמְצֻדָתִ֖י וּמְפַלְטִי־לִֽי׃ ‬"
  },
  {
    "bookId": 10,
    "chapterId": 22,
    "verseId": 3,
    "text": "אֱלֹהֵ֥י צוּרִ֖י אֶחֱסֶה־בּ֑וֹ מָגִנִּ֞י וְקֶ֣רֶן יִשְׁעִ֗י מִשְׂגַּבִּי֙ וּמְנוּסִ֔י מֹשִׁעִ֕י מֵחָמָ֖ס תֹּשִׁעֵֽנִי׃ ‬"
  },
  {
    "bookId": 10,
    "chapterId": 22,
    "verseId": 4,
    "text": "מְהֻלָּ֖ל אֶקְרָ֣א יְהוָ֑ה וּמֵאֹיְבַ֖י אִוָּשֵֽׁעַ׃ ‬"
  },
  {
    "bookId": 10,
    "chapterId": 22,
    "verseId": 5,
    "text": "כִּ֥י אֲפָפֻ֖נִי מִשְׁבְּרֵי־מָ֑וֶת נַחֲלֵ֥י בְלִיַּ֖עַל יְבַעֲתֻֽנִי׃ ‬"
  },
  {
    "bookId": 10,
    "chapterId": 22,
    "verseId": 6,
    "text": "חֶבְלֵ֥י שְׁא֖וֹל סַבֻּ֑נִי קִדְּמֻ֖נִי מֹֽ‪[m]‬קְשֵׁי מָֽוֶת׃ ‬"
  },
  {
    "bookId": 10,
    "chapterId": 22,
    "verseId": 7,
    "text": "בַּצַּר־לִי֙ אֶקְרָ֣א יְהוָ֔ה וְאֶל־אֱלֹהַ֖י אֶקְרָ֑א וַיִּשְׁמַ֤ע מֵהֵֽיכָלוֹ֙ קוֹלִ֔י וְשַׁוְעָתִ֖י בְּאָזְנָֽיו׃ ‬"
  },
  {
    "bookId": 10,
    "chapterId": 22,
    "verseId": 8,
    "text": "*ותגעש **וַיִּתְגָּעַ֤שׁ וַתִּרְעַשׁ֙ הָאָ֔רֶץ מוֹסְד֥וֹת הַשָּׁמַ֖יִם יִרְגָּ֑זוּ וַיִּֽתְגָּעֲשׁ֖וּ כִּֽי־חָ֥רָה לֽוֹ׃ ‬"
  },
  {
    "bookId": 10,
    "chapterId": 22,
    "verseId": 9,
    "text": "עָלָ֤ה עָשָׁן֙ בְּאַפּ֔וֹ וְאֵ֥שׁ מִפִּ֖יו תֹּאכֵ֑ל גֶּחָלִ֖ים בָּעֲר֥וּ מִמֶּֽנּוּ׃ ‬"
  },
  {
    "bookId": 10,
    "chapterId": 22,
    "verseId": 10,
    "text": "וַיֵּ֥ט שָׁמַ֖יִם וַיֵּרַ֑ד וַעֲרָפֶ֖ל תַּ֥חַת רַגְלָֽיו׃ ‬"
  },
  {
    "bookId": 10,
    "chapterId": 22,
    "verseId": 11,
    "text": "וַיִּרְכַּ֥ב עַל־כְּר֖וּב וַיָּעֹ֑ף וַיֵּרָ֖א עַל־כַּנְפֵי־רֽוּחַ׃ ‬"
  },
  {
    "bookId": 10,
    "chapterId": 22,
    "verseId": 12,
    "text": "וַיָּ֥שֶׁת חֹ֛שֶׁךְ סְבִיבֹתָ֖יו סֻכּ֑וֹת חַֽשְׁרַת־מַ֖יִם עָבֵ֥י שְׁחָקִֽים׃ ‬"
  },
  {
    "bookId": 10,
    "chapterId": 22,
    "verseId": 13,
    "text": "מִנֹּ֖גַהּ נֶגְדּ֑וֹ בָּעֲר֖וּ גַּחֲלֵי־אֵֽשׁ׃ ‬"
  },
  {
    "bookId": 10,
    "chapterId": 22,
    "verseId": 14,
    "text": "יַרְעֵ֥ם מִן־שָׁמַ֖יִם יְהוָ֑ה וְעֶלְי֖וֹן יִתֵּ֥ן קוֹלֽוֹ׃ ‬"
  },
  {
    "bookId": 10,
    "chapterId": 22,
    "verseId": 15,
    "text": "וַיִּשְׁלַ֥ח חִצִּ֖ים וַיְפִיצֵ֑ם בָּרָ֖ק *ויהמם **וַיָּהֹֽם׃ ‬"
  },
  {
    "bookId": 10,
    "chapterId": 22,
    "verseId": 16,
    "text": "וַיֵּֽרָאוּ֙ אֲפִ֣קֵי יָ֔ם יִגָּל֖וּ מֹסְד֣וֹת תֵּבֵ֑ל בְּגַעֲרַ֣ת יְהוָ֔ה מִנִּשְׁמַ֖ת ר֥וּחַ אַפּֽוֹ׃ ‬"
  },
  {
    "bookId": 10,
    "chapterId": 22,
    "verseId": 17,
    "text": "יִשְׁלַ֥ח מִמָּר֖וֹם יִקָּחֵ֑נִי יַֽמְשֵׁ֖נִי מִמַּ֥יִם רַבִּֽים׃ ‬"
  },
  {
    "bookId": 10,
    "chapterId": 22,
    "verseId": 18,
    "text": "יַצִּילֵ֕נִי מֵאֹיְבִ֖י עָ֑ז מִשֹּׂ֣נְאַ֔י כִּ֥י אָמְצ֖וּ מִמֶּֽנִּי׃ ‬"
  },
  {
    "bookId": 10,
    "chapterId": 22,
    "verseId": 19,
    "text": "יְקַדְּמֻ֖נִי בְּי֣וֹם אֵידִ֑י וַיְהִ֧י יְהוָ֛ה מִשְׁעָ֖ן לִֽי׃ ‬"
  },
  {
    "bookId": 10,
    "chapterId": 22,
    "verseId": 20,
    "text": "וַיֹּצֵ֥א לַמֶּרְחָ֖ב אֹתִ֑י יְחַלְּצֵ֖נִי כִּי־חָ֥פֵֽץ בִּֽי׃ ‬"
  },
  {
    "bookId": 10,
    "chapterId": 22,
    "verseId": 21,
    "text": "יִגְמְלֵ֥נִי יְהוָ֖ה כְּצִדְקָתִ֑י כְּבֹ֥ר יָדַ֖י יָשִׁ֥יב לִֽי׃ ‬"
  },
  {
    "bookId": 10,
    "chapterId": 22,
    "verseId": 22,
    "text": "כִּ֥י שָׁמַ֖רְתִּי דַּרְכֵ֣י יְהוָ֑ה וְלֹ֥א רָשַׁ֖עְתִּי מֵאֱלֹהָֽי׃ ‬"
  },
  {
    "bookId": 10,
    "chapterId": 22,
    "verseId": 23,
    "text": "כִּ֥י כָל־*משפטו **מִשְׁפָּטָ֖יו לְנֶגְדִּ֑י וְחֻקֹּתָ֖יו לֹא־אָס֥וּר מִמֶּֽנָּה׃ ‬"
  },
  {
    "bookId": 10,
    "chapterId": 22,
    "verseId": 24,
    "text": "וָאֶהְיֶ֥ה תָמִ֖ים ל֑וֹ וָאֶשְׁתַּמְּרָ֖ה מֵעֲוֺנִֽי׃ ‬"
  },
  {
    "bookId": 10,
    "chapterId": 22,
    "verseId": 25,
    "text": "וַיָּ֧שֶׁב יְהוָ֛ה לִ֖י כְּצִדְקָתִ֑י כְּבֹרִ֖י לְנֶ֥גֶד עֵינָֽיו׃ ‬"
  },
  {
    "bookId": 10,
    "chapterId": 22,
    "verseId": 26,
    "text": "עִם־חָסִ֖יד תִּתְחַסָּ֑ד עִם־גִּבּ֥וֹר תָּמִ֖ים תִּתַּמָּֽם׃ ‬"
  },
  {
    "bookId": 10,
    "chapterId": 22,
    "verseId": 27,
    "text": "עִם־נָבָ֖ר תִּתָּבָ֑ר וְעִם־עִקֵּ֖שׁ תִּתַּפָּֽל׃ ‬"
  },
  {
    "bookId": 10,
    "chapterId": 22,
    "verseId": 28,
    "text": "וְאֶת־עַ֥ם עָנִ֖י תּוֹשִׁ֑יעַ וְעֵינֶ֥יךָ עַל־רָמִ֖ים תַּשְׁפִּֽיל׃ ‬"
  },
  {
    "bookId": 10,
    "chapterId": 22,
    "verseId": 29,
    "text": "כִּֽי־אַתָּ֥ה נֵירִ֖י יְהוָ֑ה וַיהוָ֖ה יַגִּ֥יהַּ חָשְׁכִּֽי׃ ‬"
  },
  {
    "bookId": 10,
    "chapterId": 22,
    "verseId": 30,
    "text": "כִּ֥י בְכָ֖ה אָר֣וּץ גְּד֑וּד בֵּאלֹהַ֖י אֲדַלֶּג־שֽׁוּר׃ ‬"
  },
  {
    "bookId": 10,
    "chapterId": 22,
    "verseId": 31,
    "text": "הָאֵ֖ל תָּמִ֣ים דַּרְכּ֑וֹ אִמְרַ֤ת יְהוָה֙ צְרוּפָ֔ה מָגֵ֣ן ה֔וּא לְכֹ֖ל הַחֹסִ֥ים בּֽוֹ׃ ‬"
  },
  {
    "bookId": 10,
    "chapterId": 22,
    "verseId": 32,
    "text": "כִּ֥י מִי־אֵ֖ל מִבַּלְעֲדֵ֣י יְהוָ֑ה וּמִ֥י צ֖וּר מִֽבַּלְעֲדֵ֥י אֱלֹהֵֽינוּ׃ ‬"
  },
  {
    "bookId": 10,
    "chapterId": 22,
    "verseId": 33,
    "text": "הָאֵ֥ל מָעוּזִּ֖י חָ֑יִל וַיַּתֵּ֥ר תָּמִ֖ים *דרכו **דַּרְכִּֽי׃ ‬"
  },
  {
    "bookId": 10,
    "chapterId": 22,
    "verseId": 34,
    "text": "מְשַׁוֶּ֥ה *רגליו **רַגְלַ֖י כָּאַיָּל֑וֹת וְעַ֥ל בָּמוֹתַ֖י יַעֲמִדֵֽנִי׃ ‬"
  },
  {
    "bookId": 10,
    "chapterId": 22,
    "verseId": 35,
    "text": "מְלַמֵּ֥ד יָדַ֖י לַמִּלְחָמָ֑ה וְנִחַ֥ת קֶֽשֶׁת־נְחוּשָׁ֖ה זְרֹעֹתָֽי׃ ‬"
  },
  {
    "bookId": 10,
    "chapterId": 22,
    "verseId": 36,
    "text": "וַתִּתֶּן־לִ֖י מָגֵ֣ן יִשְׁעֶ֑ךָ וַעֲנֹתְךָ֖ תַּרְבֵּֽנִי׃ ‬"
  },
  {
    "bookId": 10,
    "chapterId": 22,
    "verseId": 37,
    "text": "תַּרְחִ֥יב צַעֲדִ֖י תַּחְתֵּ֑נִי וְלֹ֥א מָעֲד֖וּ קַרְסֻלָּֽי׃ ‬"
  },
  {
    "bookId": 10,
    "chapterId": 22,
    "verseId": 38,
    "text": "אֶרְדְּפָ֥ה אֹיְבַ֖י וָאַשְׁמִידֵ֑ם וְלֹ֥א אָשׁ֖וּב עַד־כַּלּוֹתָֽם׃ ‬"
  },
  {
    "bookId": 10,
    "chapterId": 22,
    "verseId": 39,
    "text": "וָאֲכַלֵּ֥ם וָאֶמְחָצֵ֖ם וְלֹ֣א יְקוּמ֑וּן וַֽיִּפְּל֖וּ תַּ֥חַת רַגְלָֽי׃ ‬"
  },
  {
    "bookId": 10,
    "chapterId": 22,
    "verseId": 40,
    "text": "וַתַּזְרֵ֥נִי חַ֖יִל לַמִּלְחָמָ֑ה תַּכְרִ֥יעַ קָמַ֖י תַּחְתֵּֽנִי׃ ‬"
  },
  {
    "bookId": 10,
    "chapterId": 22,
    "verseId": 41,
    "text": "וְאֹ֣יְבַ֔י תַּ֥תָּה לִּ֖י עֹ֑רֶף מְשַׂנְאַ֖י וָאַצְמִיתֵֽם׃ ‬"
  },
  {
    "bookId": 10,
    "chapterId": 22,
    "verseId": 42,
    "text": "יִשְׁע֖וּ וְאֵ֣ין מֹשִׁ֑יעַ אֶל־יְהוָ֖ה וְלֹ֥א עָנָֽם׃ ‬"
  },
  {
    "bookId": 10,
    "chapterId": 22,
    "verseId": 43,
    "text": "וְאֶשְׁחָקֵ֖ם כַּעֲפַר־אָ֑רֶץ כְּטִיט־חוּצ֥וֹת אֲדִקֵּ֖ם אֶרְקָעֵֽם׃ ‬"
  },
  {
    "bookId": 10,
    "chapterId": 22,
    "verseId": 44,
    "text": "וַֽתְּפַלְּטֵ֔נִי מֵרִיבֵ֖י עַמִּ֑י תִּשְׁמְרֵ֙נִי֙ לְרֹ֣אשׁ גּוֹיִ֔ם עַ֥ם לֹא־יָדַ֖עְתִּי יַעַבְדֻֽנִי׃ ‬"
  },
  {
    "bookId": 10,
    "chapterId": 22,
    "verseId": 45,
    "text": "בְּנֵ֥י נֵכָ֖ר יִתְכַּֽחֲשׁוּ־לִ֑י לִשְׁמ֥וֹעַ אֹ֖זֶן יִשָּׁ֥מְעוּ לִֽי׃ ‬"
  },
  {
    "bookId": 10,
    "chapterId": 22,
    "verseId": 46,
    "text": "בְּנֵ֥י נֵכָ֖ר יִבֹּ֑לוּ וְיַחְגְּר֖וּ מִמִּסְגְּרוֹתָֽם׃ ‬"
  },
  {
    "bookId": 10,
    "chapterId": 22,
    "verseId": 47,
    "text": "חַי־יְהוָ֖ה וּבָר֣וּךְ צוּרִ֑י וְיָרֻ֕ם אֱלֹהֵ֖י צ֥וּר יִשְׁעִֽי׃ ‬"
  },
  {
    "bookId": 10,
    "chapterId": 22,
    "verseId": 48,
    "text": "הָאֵ֕ל הַנֹּתֵ֥ן נְקָמֹ֖ת לִ֑י וּמוֹרִ֥יד עַמִּ֖ים תַּחְתֵּֽנִי׃ ‬"
  },
  {
    "bookId": 10,
    "chapterId": 22,
    "verseId": 49,
    "text": "וּמוֹצִיאִ֖י מֵאֹֽיְבָ֑י וּמִקָּמַי֙ תְּר֣וֹמְמֵ֔נִי מֵאִ֥ישׁ חֲמָסִ֖ים תַּצִּילֵֽנִי׃ ‬"
  },
  {
    "bookId": 10,
    "chapterId": 22,
    "verseId": 50,
    "text": "עַל־כֵּ֛ן אוֹדְךָ֥ יְהוָ֖ה בַּגּוֹיִ֑ם וּלְשִׁמְךָ֖ אֲזַמֵּֽר׃ ‬"
  },
  {
    "bookId": 10,
    "chapterId": 22,
    "verseId": 51,
    "text": "*מגדיל **מִגְדּ֖וֹל יְשׁוּע֣וֹת מַלְכּ֑וֹ וְעֹֽשֶׂה־חֶ֧סֶד לִמְשִׁיח֛וֹ לְדָוִ֥ד וּלְזַרְע֖וֹ עַד־עוֹלָֽם׃ פ ‬"
  }
]