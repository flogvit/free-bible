[
  {
    "bookId": 19,
    "chapterId": 130,
    "verseId": 1,
    "text": "שִׁ֥יר הַֽמַּעֲל֑וֹת מִמַּעֲמַקִּ֖ים קְרָאתִ֣יךָ יְהוָֽה׃ ‬"
  },
  {
    "bookId": 19,
    "chapterId": 130,
    "verseId": 2,
    "text": "אֲדֹנָי֮ שִׁמְעָ֢ה בְק֫וֹלִ֥י תִּהְיֶ֣ינָה אָ֭זְנֶיךָ קַשֻּׁב֑וֹת לְ֝ק֗וֹל תַּחֲנוּנָֽי׃ ‬"
  },
  {
    "bookId": 19,
    "chapterId": 130,
    "verseId": 3,
    "text": "אִם־עֲוֺנ֥וֹת תִּשְׁמָר־יָ֑הּ אֲ֝דֹנָ֗י מִ֣י יַעֲמֹֽד׃ ‬"
  },
  {
    "bookId": 19,
    "chapterId": 130,
    "verseId": 4,
    "text": "כִּֽי־עִמְּךָ֥ הַסְּלִיחָ֑ה לְ֝מַ֗עַן תִּוָּרֵֽא׃ ‬"
  },
  {
    "bookId": 19,
    "chapterId": 130,
    "verseId": 5,
    "text": "קִוִּ֣יתִי יְ֭הוָה קִוְּתָ֣ה נַפְשִׁ֑י וְֽלִדְבָר֥וֹ הוֹחָֽלְתִּי׃ ‬"
  },
  {
    "bookId": 19,
    "chapterId": 130,
    "verseId": 6,
    "text": "נַפְשִׁ֥י לַֽאדֹנָ֑י מִשֹּׁמְרִ֥ים לַ֝בֹּ֗קֶר שֹׁמְרִ֥ים לַבֹּֽקֶר׃ ‬"
  },
  {
    "bookId": 19,
    "chapterId": 130,
    "verseId": 7,
    "text": "יַחֵ֥ל יִשְׂרָאֵ֗ל אֶל־יְה֫וָה כִּֽי־עִם־יְהוָ֥ה הַחֶ֑סֶד וְהַרְבֵּ֖ה עִמּ֣וֹ פְדֽוּת׃ ‬"
  },
  {
    "bookId": 19,
    "chapterId": 130,
    "verseId": 8,
    "text": "וְ֭הוּא יִפְדֶּ֣ה אֶת־יִשְׂרָאֵ֑ל מִ֝כֹּ֗ל עֲוֺנֹתָֽיו׃ ‬"
  }
]