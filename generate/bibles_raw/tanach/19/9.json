[
  {
    "bookId": 19,
    "chapterId": 9,
    "verseId": 1,
    "text": "לַ֭מְנַצֵּחַ עַלְמ֥וּת לַבֵּ֗ן מִזְמ֥וֹר לְדָוִֽד׃ ‬"
  },
  {
    "bookId": 19,
    "chapterId": 9,
    "verseId": 2,
    "text": "אוֹדֶ֣ה יְ֭הוָה בְּכָל־לִבִּ֑י אֲ֝סַפְּרָ֗ה כָּל־נִפְלְאוֹתֶֽיךָ׃ ‬"
  },
  {
    "bookId": 19,
    "chapterId": 9,
    "verseId": 3,
    "text": "אֶשְׂמְחָ֣ה וְאֶעֶלְצָ֣ה בָ֑ךְ אֲזַמְּרָ֖ה שִׁמְךָ֣ עֶלְיֽוֹן׃ ‬"
  },
  {
    "bookId": 19,
    "chapterId": 9,
    "verseId": 4,
    "text": "בְּשׁוּב־אוֹיְבַ֥י אָח֑וֹר יִכָּשְׁל֥וּ וְ֝יֹאבְד֗וּ מִפָּנֶֽיךָ׃ ‬"
  },
  {
    "bookId": 19,
    "chapterId": 9,
    "verseId": 5,
    "text": "כִּֽי־עָ֭שִׂיתָ מִשְׁפָּטִ֣י וְדִינִ֑י יָשַׁ֥בְתָּ לְ֝כִסֵּ֗א שׁוֹפֵ֥ט צֶֽדֶק׃ ‬"
  },
  {
    "bookId": 19,
    "chapterId": 9,
    "verseId": 6,
    "text": "גָּעַ֣רְתָּ ג֭וֹיִם אִבַּ֣דְתָּ רָשָׁ֑ע שְׁמָ֥ם מָ֝חִ֗יתָ לְעוֹלָ֥ם וָעֶֽד׃ ‬"
  },
  {
    "bookId": 19,
    "chapterId": 9,
    "verseId": 7,
    "text": "הָֽאוֹיֵ֨ב ׀ תַּ֥מּוּ חֳרָב֗וֹת לָ֫נֶ֥צַח וְעָרִ֥ים נָתַ֑שְׁתָּ אָבַ֖ד זִכְרָ֣ם הֵֽמָּה׃ ‬"
  },
  {
    "bookId": 19,
    "chapterId": 9,
    "verseId": 8,
    "text": "וַֽ֭יהוָה לְעוֹלָ֣ם יֵשֵׁ֑ב כּוֹנֵ֖ן לַמִּשְׁפָּ֣ט כִּסְאֽוֹ׃ ‬"
  },
  {
    "bookId": 19,
    "chapterId": 9,
    "verseId": 9,
    "text": "וְה֗וּא יִשְׁפֹּֽט־תֵּבֵ֥ל בְּצֶ֑דֶק יָדִ֥ין לְ֝אֻמִּ֗ים בְּמֵישָׁרֽ͏ִים׃ ‬"
  },
  {
    "bookId": 19,
    "chapterId": 9,
    "verseId": 10,
    "text": "וִ֘יהִ֤י יְהוָ֣ה מִשְׂגָּ֣ב לַדָּ֑ךְ מִ֝שְׂגָּ֗ב לְעִתּ֥וֹת בַּצָּרָֽה׃ ‬"
  },
  {
    "bookId": 19,
    "chapterId": 9,
    "verseId": 11,
    "text": "וְיִבְטְח֣וּ בְ֭ךָ יוֹדְעֵ֣י שְׁמֶ֑ךָ כִּ֤י לֹֽא־עָזַ֖בְתָּ דֹרְשֶׁ֣יךָ יְהוָֽה׃ ‬"
  },
  {
    "bookId": 19,
    "chapterId": 9,
    "verseId": 12,
    "text": "זַמְּר֗וּ לַ֭יהוָה יֹשֵׁ֣ב צִיּ֑וֹן הַגִּ֥ידוּ בָ֝עַמִּ֗ים עֲלִֽילוֹתָֽיו׃ ‬"
  },
  {
    "bookId": 19,
    "chapterId": 9,
    "verseId": 13,
    "text": "כִּֽי־דֹרֵ֣שׁ דָּ֭מִים אוֹתָ֣ם זָכָ֑ר לֹֽא־שָׁ֝כַ֗ח צַעֲקַ֥ת *עניים **עֲנָוֽ͏ִים׃ ‬"
  },
  {
    "bookId": 19,
    "chapterId": 9,
    "verseId": 14,
    "text": "חָֽנְנֵ֬נִי יְהוָ֗ה רְאֵ֣ה עָ֭נְיִי מִשֹּׂנְאָ֑י מְ֝רוֹמְמִ֗י מִשַּׁ֥עֲרֵי מָֽוֶת׃ ‬"
  },
  {
    "bookId": 19,
    "chapterId": 9,
    "verseId": 15,
    "text": "לְמַ֥עַן אֲסַפְּרָ֗ה כָּֽל־תְּהִלָּ֫תֶ֥יךָ בְּשַֽׁעֲרֵ֥י בַת־צִיּ֑וֹן אָ֝גִ֗ילָה בִּישׁוּעָתֶֽךָ׃ ‬"
  },
  {
    "bookId": 19,
    "chapterId": 9,
    "verseId": 16,
    "text": "טָבְע֣וּ ג֭וֹיִם בְּשַׁ֣חַת עָשׂ֑וּ בְּרֶֽשֶׁת־ז֥וּ טָ֝מָ֗נוּ נִלְכְּדָ֥ה רַגְלָֽם׃ ‬"
  },
  {
    "bookId": 19,
    "chapterId": 9,
    "verseId": 17,
    "text": "נ֤וֹדַ֨ע ׀ יְהוָה֮ מִשְׁפָּ֢ט עָ֫שָׂ֥ה בְּפֹ֣עַל כַּ֭פָּיו נוֹקֵ֣שׁ רָשָׁ֑ע הִגָּי֥וֹן סֶֽלָה׃ ‬"
  },
  {
    "bookId": 19,
    "chapterId": 9,
    "verseId": 18,
    "text": "יָשׁ֣וּבוּ רְשָׁעִ֣ים לִשְׁא֑וֹלָה כָּל־גּ֝וֹיִ֗ם שְׁכֵחֵ֥י אֱלֹהִֽים׃ ‬"
  },
  {
    "bookId": 19,
    "chapterId": 9,
    "verseId": 19,
    "text": "כִּ֤י לֹ֣א לָ֭נֶצַח יִשָּׁכַ֣ח אֶבְי֑וֹן תִּקְוַ֥ת *ענוים **עֲ֝נִיִּ֗ים תֹּאבַ֥ד לָעַֽד׃ ‬"
  },
  {
    "bookId": 19,
    "chapterId": 9,
    "verseId": 20,
    "text": "קוּמָ֣ה יְ֭הוָה אַל־יָעֹ֣ז אֱנ֑וֹשׁ יִשָּׁפְט֥וּ ג֝וֹיִ֗ם עַל־פָּנֶֽיךָ׃ ‬"
  },
  {
    "bookId": 19,
    "chapterId": 9,
    "verseId": 21,
    "text": "שִׁ֘יתָ֤ה יְהוָ֨ה ׀ מוֹרָ֗ה לָ֫הֶ֥ם יֵדְע֥וּ גוֹיִ֑ם אֱנ֖וֹשׁ הֵ֣מָּה סֶּֽלָה׃ ‬"
  }
]