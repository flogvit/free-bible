[
  {
    "bookId": 19,
    "chapterId": 87,
    "verseId": 1,
    "text": "לִבְנֵי־קֹ֭רַח מִזְמ֣וֹר שִׁ֑יר יְ֝סוּדָת֗וֹ בְּהַרְרֵי־קֹֽדֶשׁ׃ ‬"
  },
  {
    "bookId": 19,
    "chapterId": 87,
    "verseId": 2,
    "text": "אֹהֵ֣ב יְ֭הוָה שַׁעֲרֵ֣י צִיּ֑וֹן מִ֝כֹּ֗ל מִשְׁכְּנ֥וֹת יַעֲקֹֽב׃ ‬"
  },
  {
    "bookId": 19,
    "chapterId": 87,
    "verseId": 3,
    "text": "נִ֭כְבָּדוֹת מְדֻבָּ֣ר בָּ֑ךְ עִ֖יר הָאֱלֹהִ֣ים סֶֽלָה׃ ‬"
  },
  {
    "bookId": 19,
    "chapterId": 87,
    "verseId": 4,
    "text": "אַזְכִּ֤יר ׀ רַ֥הַב וּבָבֶ֗ל לְֽיֹ֫דְעָ֥י הִנֵּ֤ה פְלֶ֣שֶׁת וְצ֣וֹר עִם־כּ֑וּשׁ זֶ֝֗ה יֻלַּד־שָֽׁם׃ ‬"
  },
  {
    "bookId": 19,
    "chapterId": 87,
    "verseId": 5,
    "text": "וּֽלֲצִיּ֨וֹן ׀ יֵאָמַ֗ר אִ֣ישׁ וְ֭אִישׁ יֻלַּד־בָּ֑הּ וְה֖וּא יְכוֹנְנֶ֣הָ עֶלְיֽוֹן׃ ‬"
  },
  {
    "bookId": 19,
    "chapterId": 87,
    "verseId": 6,
    "text": "יְֽהוָ֗ה יִ֭סְפֹּר בִּכְת֣וֹב עַמִּ֑ים זֶ֖ה יֻלַּד־שָׁ֣ם סֶֽלָה׃ ‬"
  },
  {
    "bookId": 19,
    "chapterId": 87,
    "verseId": 7,
    "text": "וְשָׁרִ֥ים כְּחֹלְלִ֑ים כָּֽל־מַעְיָנַ֥י בָּֽךְ׃ ‬"
  }
]