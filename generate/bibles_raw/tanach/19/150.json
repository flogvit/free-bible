[
  {
    "bookId": 19,
    "chapterId": 150,
    "verseId": 1,
    "text": "הַ֥לְלוּ יָ֨הּ ׀ הַֽלְלוּ־אֵ֥ל בְּקָדְשׁ֑וֹ הֽ͏ַ֝לְל֗וּהוּ בִּרְקִ֥יעַ עֻזּֽוֹ׃ ‬"
  },
  {
    "bookId": 19,
    "chapterId": 150,
    "verseId": 2,
    "text": "הַֽלְל֥וּהוּ בִגְבוּרֹתָ֑יו הֽ͏ַ֝לְל֗וּהוּ כְּרֹ֣ב גֻּדְלֽוֹ׃ ‬"
  },
  {
    "bookId": 19,
    "chapterId": 150,
    "verseId": 3,
    "text": "הַֽ֭לְלוּהוּ בְּתֵ֣קַע שׁוֹפָ֑ר הַֽ֝לְל֗וּהוּ בְּנֵ֣בֶל וְכִנּֽוֹר׃ ‬"
  },
  {
    "bookId": 19,
    "chapterId": 150,
    "verseId": 4,
    "text": "הַֽ֭לְלוּהוּ בְּתֹ֣ף וּמָח֑וֹל הַֽ֝לְל֗וּהוּ בְּמִנִּ֥ים וְעוּגָֽב׃ ‬"
  },
  {
    "bookId": 19,
    "chapterId": 150,
    "verseId": 5,
    "text": "הַֽלְל֥וּהוּ בְצִלְצְלֵי־שָׁ֑מַע הַֽ֝לְל֗וּהוּ בְּֽצִלְצְלֵ֥י תְרוּעָֽה׃ ‬"
  },
  {
    "bookId": 19,
    "chapterId": 150,
    "verseId": 6,
    "text": "כֹּ֣ל הַ֭נְּשָׁמָה תְּהַלֵּ֥ל יָ֗הּ הַֽלְלוּ־יָֽהּ׃ ‬"
  }
]