[
  {
    "bookId": 19,
    "chapterId": 70,
    "verseId": 1,
    "text": "לַ֝מְנַצֵּ֗חַ לְדָוִ֥ד לְהַזְכִּֽיר׃ ‬"
  },
  {
    "bookId": 19,
    "chapterId": 70,
    "verseId": 2,
    "text": "אֱלֹהִ֥ים לְהַצִּילֵ֑נִי יְ֝הוָ֗ה לְעֶזְרָ֥תִי חֽוּשָֽׁה׃ ‬"
  },
  {
    "bookId": 19,
    "chapterId": 70,
    "verseId": 3,
    "text": "יֵבֹ֣שׁוּ וְיַחְפְּרוּ֮ מְבַקְשֵׁ֢י נַ֫פְשִׁ֥י יִסֹּ֣גוּ אָ֭חוֹר וְיִכָּלְמ֑וּ חֲ֝פֵצֵ֗י רָעָתִֽי׃ ‬"
  },
  {
    "bookId": 19,
    "chapterId": 70,
    "verseId": 4,
    "text": "יָ֭שׁוּבוּ עַל־עֵ֣קֶב בָּשְׁתָּ֑ם הָ֝אֹמְרִ֗ים הֶ֘אָ֥ח ׀ הֶאָֽח׃ ‬"
  },
  {
    "bookId": 19,
    "chapterId": 70,
    "verseId": 5,
    "text": "יָ֘שִׂ֤ישׂוּ וְיִשְׂמְח֨וּ ׀ בְּךָ֗ כָּֽל־מְבַ֫קְשֶׁ֥יךָ וְיֹאמְר֣וּ תָ֭מִיד יִגְדַּ֣ל אֱלֹהִ֑ים אֹ֝הֲבֵ֗י יְשׁוּעָתֶֽךָ׃ ‬"
  },
  {
    "bookId": 19,
    "chapterId": 70,
    "verseId": 6,
    "text": "וַאֲנִ֤י ׀ עָנִ֣י וְאֶבְיוֹן֮ אֱלֹהִ֢ים חֽוּשָׁ֫ה־לִּ֥י עֶזְרִ֣י וּמְפַלְטִ֣י אַ֑תָּה יְ֝הוָ֗ה אַל־תְּאַחַֽר׃ ‬"
  }
]