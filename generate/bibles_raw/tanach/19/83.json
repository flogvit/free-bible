[
  {
    "bookId": 19,
    "chapterId": 83,
    "verseId": 1,
    "text": "שִׁ֖יר מִזְמ֣וֹר לְאָסָֽף׃ ‬"
  },
  {
    "bookId": 19,
    "chapterId": 83,
    "verseId": 2,
    "text": "אֱלֹהִ֥ים אַל־דֳּמִי־לָ֑ךְ אַל־תֶּחֱרַ֖שׁ וְאַל־תִּשְׁקֹ֣ט אֵֽל׃ ‬"
  },
  {
    "bookId": 19,
    "chapterId": 83,
    "verseId": 3,
    "text": "כִּֽי־הִנֵּ֣ה א֭וֹיְבֶיךָ יֶהֱמָי֑וּן וּ֝מְשַׂנְאֶ֗יךָ נָ֣שְׂאוּ רֹֽאשׁ׃ ‬"
  },
  {
    "bookId": 19,
    "chapterId": 83,
    "verseId": 4,
    "text": "עַֽל־עַ֭מְּךָ יַעֲרִ֣ימוּ ס֑וֹד וְ֝יִתְיָעֲצ֗וּ עַל־צְפוּנֶֽיךָ׃ ‬"
  },
  {
    "bookId": 19,
    "chapterId": 83,
    "verseId": 5,
    "text": "אָמְר֗וּ לְ֭כוּ וְנַכְחִידֵ֣ם מִגּ֑וֹי וְלֹֽא־יִזָּכֵ֖ר שֵֽׁם־יִשְׂרָאֵ֣ל עֽוֹד׃ ‬"
  },
  {
    "bookId": 19,
    "chapterId": 83,
    "verseId": 6,
    "text": "כִּ֤י נוֹעֲצ֣וּ לֵ֣ב יַחְדָּ֑ו עָ֝לֶ֗יךָ בְּרִ֣ית יִכְרֹֽתוּ׃ ‬"
  },
  {
    "bookId": 19,
    "chapterId": 83,
    "verseId": 7,
    "text": "אָהֳלֵ֣י אֱ֭דוֹם וְיִשְׁמְעֵאלִ֗ים מוֹאָ֥ב וְהַגְרֽ͏ִים׃ ‬"
  },
  {
    "bookId": 19,
    "chapterId": 83,
    "verseId": 8,
    "text": "גְּבָ֣ל וְ֭עַמּוֹן וַעֲמָלֵ֑ק פְּ֝לֶ֗שֶׁת עִם־יֹ֥שְׁבֵי צֽוֹר׃ ‬"
  },
  {
    "bookId": 19,
    "chapterId": 83,
    "verseId": 9,
    "text": "גַּם־אַ֭שּׁוּר נִלְוָ֣ה עִמָּ֑ם הָ֤י֥וּ זְר֖וֹעַ לִבְנֵי־ל֣וֹט סֶֽלָה׃ ‬"
  },
  {
    "bookId": 19,
    "chapterId": 83,
    "verseId": 10,
    "text": "עֲשֵֽׂה־לָהֶ֥ם כְּמִדְיָ֑ן כְּֽסִֽיסְרָ֥א כְ֝יָבִ֗ין בְּנַ֣חַל קִישֽׁוֹן׃ ‬"
  },
  {
    "bookId": 19,
    "chapterId": 83,
    "verseId": 11,
    "text": "נִשְׁמְד֥וּ בְֽעֵין־דֹּ֑אר הָ֥יוּ דֹ֝֗מֶן לָאֲדָמָֽה׃ ‬"
  },
  {
    "bookId": 19,
    "chapterId": 83,
    "verseId": 12,
    "text": "שִׁיתֵ֣מוֹ נְ֭דִיבֵמוֹ כְּעֹרֵ֣ב וְכִזְאֵ֑ב וּֽכְזֶ֥בַח וּ֝כְצַלְמֻנָּ֗ע כָּל־נְסִיכֵֽמוֹ׃ ‬"
  },
  {
    "bookId": 19,
    "chapterId": 83,
    "verseId": 13,
    "text": "אֲשֶׁ֣ר אָ֭מְרוּ נִ֣ירֲשָׁה לָּ֑נוּ אֵ֝֗ת נְא֣וֹת אֱלֹהִֽים׃ ‬"
  },
  {
    "bookId": 19,
    "chapterId": 83,
    "verseId": 14,
    "text": "אֱ‍ֽלֹהַ֗י שִׁיתֵ֥מוֹ כַגַּלְגַּ֑ל כְּ֝קַ֗שׁ לִפְנֵי־רֽוּחַ׃ ‬"
  },
  {
    "bookId": 19,
    "chapterId": 83,
    "verseId": 15,
    "text": "כְּאֵ֥שׁ תִּבְעַר־יָ֑עַר וּ֝כְלֶהָבָ֗ה תְּלַהֵ֥ט הָרִֽים׃ ‬"
  },
  {
    "bookId": 19,
    "chapterId": 83,
    "verseId": 16,
    "text": "כֵּ֭ן תִּרְדְּפֵ֣ם בְּסַעֲרֶ֑ךָ וּבְסוּפָתְךָ֥ תְבַהֲלֵֽם׃ ‬"
  },
  {
    "bookId": 19,
    "chapterId": 83,
    "verseId": 17,
    "text": "מַלֵּ֣א פְנֵיהֶ֣ם קָל֑וֹן וִֽיבַקְשׁ֖וּ שִׁמְךָ֣ יְהוָֽה׃ ‬"
  },
  {
    "bookId": 19,
    "chapterId": 83,
    "verseId": 18,
    "text": "יֵבֹ֖שׁוּ וְיִבָּהֲל֥וּ עֲדֵי־עַ֗ד וְֽיַחְפְּר֥וּ וְיֹאבֵֽדוּ׃ ‬"
  },
  {
    "bookId": 19,
    "chapterId": 83,
    "verseId": 19,
    "text": "וְֽיֵדְע֗וּ כִּֽי־אַתָּ֬ה שִׁמְךָ֣ יְהוָ֣ה לְבַדֶּ֑ךָ עֶ֝לְי֗וֹן עַל־כָּל־הָאָֽרֶץ׃ ‬"
  }
]