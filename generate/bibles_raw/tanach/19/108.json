[
  {
    "bookId": 19,
    "chapterId": 108,
    "verseId": 1,
    "text": "שִׁ֖יר מִזְמ֣וֹר לְדָוִֽד׃ ‬"
  },
  {
    "bookId": 19,
    "chapterId": 108,
    "verseId": 2,
    "text": "נָכ֣וֹן לִבִּ֣י אֱלֹהִ֑ים אָשִׁ֥ירָה וַ֝אֲזַמְּרָ֗ה אַף־כְּבוֹדִֽי׃ ‬"
  },
  {
    "bookId": 19,
    "chapterId": 108,
    "verseId": 3,
    "text": "ע֭וּרָֽה הַנֵּ֥בֶל וְכִנּ֗וֹר אָעִ֥ירָה שָּֽׁחַר׃ ‬"
  },
  {
    "bookId": 19,
    "chapterId": 108,
    "verseId": 4,
    "text": "אוֹדְךָ֖ בָעַמִּ֥ים ׀ יְהוָ֑ה וַ֝אֲזַמֶּרְךָ֗ בַּל־אֻמִּֽים׃ ‬"
  },
  {
    "bookId": 19,
    "chapterId": 108,
    "verseId": 5,
    "text": "כִּֽי־גָד֣וֹל מֵֽעַל־שָׁמַ֣יִם חַסְדֶּ֑ךָ וְֽעַד־שְׁחָקִ֥ים אֲמִתֶּֽךָ׃ ‬"
  },
  {
    "bookId": 19,
    "chapterId": 108,
    "verseId": 6,
    "text": "ר֣וּמָה עַל־שָׁמַ֣יִם אֱלֹהִ֑ים וְעַ֖ל כָּל־הָאָ֣רֶץ כְּבוֹדֶֽךָ׃ ‬"
  },
  {
    "bookId": 19,
    "chapterId": 108,
    "verseId": 7,
    "text": "לְ֭מַעַן יֵחָלְצ֣וּן יְדִידֶ֑יךָ הוֹשִׁ֖יעָה יְמִֽינְךָ֣ וַעֲנֵֽנִי׃ ‬"
  },
  {
    "bookId": 19,
    "chapterId": 108,
    "verseId": 8,
    "text": "אֱלֹהִ֤ים ׀ דִּבֶּ֥ר בְּקָדְשׁ֗וֹ אֶעְלֹ֥זָה אֲחַלְּקָ֥ה שְׁכֶ֑ם וְעֵ֖מֶק סֻכּ֣וֹת אֲמַדֵּֽד׃ ‬"
  },
  {
    "bookId": 19,
    "chapterId": 108,
    "verseId": 9,
    "text": "לִ֤י גִלְעָ֨ד ׀ לִ֤י מְנַשֶּׁ֗ה וְ֭אֶפְרַיִם מָע֣וֹז רֹאשִׁ֑י יְ֝הוּדָ֗ה מְחֹקְקִֽי׃ ‬"
  },
  {
    "bookId": 19,
    "chapterId": 108,
    "verseId": 10,
    "text": "מוֹאָ֤ב ׀ סִ֬יר רַחְצִ֗י עַל־אֱ֭דוֹם אַשְׁלִ֣יךְ נַעֲלִ֑י עֲלֵֽי־פְ֝לֶ֗שֶׁת אֶתְרוֹעָֽע׃ ‬"
  },
  {
    "bookId": 19,
    "chapterId": 108,
    "verseId": 11,
    "text": "מִ֣י יֹ֭בִלֵנִי עִ֣יר מִבְצָ֑ר מִ֖י נָחַ֣נִי עַד־אֱדֽוֹם׃ ‬"
  },
  {
    "bookId": 19,
    "chapterId": 108,
    "verseId": 12,
    "text": "הֲלֹֽא־אֱלֹהִ֥ים זְנַחְתָּ֑נוּ וְֽלֹא־תֵצֵ֥א אֱ֝לֹהִ֗ים בְּצִבְאֹתֵֽינוּ׃ ‬"
  },
  {
    "bookId": 19,
    "chapterId": 108,
    "verseId": 13,
    "text": "הָֽבָה־לָּ֣נוּ עֶזְרָ֣ת מִצָּ֑ר וְ֝שָׁ֗וְא תְּשׁוּעַ֥ת אָדָֽם׃ ‬"
  },
  {
    "bookId": 19,
    "chapterId": 108,
    "verseId": 14,
    "text": "בֵּֽאלֹהִ֥ים נַעֲשֶׂה־חָ֑יִל וְ֝ה֗וּא יָב֥וּס צָרֵֽינוּ׃ ‬"
  }
]