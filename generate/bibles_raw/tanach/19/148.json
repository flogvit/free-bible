[
  {
    "bookId": 19,
    "chapterId": 148,
    "verseId": 1,
    "text": "הַ֥לְלוּ יָ֨הּ ׀ הַֽלְל֣וּ אֶת־יְ֭הוָה מִן־הַשָּׁמַ֑יִם הֽ͏ַ֝לְל֗וּהוּ בַּמְּרוֹמִֽים׃ ‬"
  },
  {
    "bookId": 19,
    "chapterId": 148,
    "verseId": 2,
    "text": "הֽ͏ַלְל֥וּהוּ כָל־מַלְאָכָ֑יו הַֽ֝לְל֗וּהוּ כָּל־*צבאו **צְבָאָֽיו׃ ‬"
  },
  {
    "bookId": 19,
    "chapterId": 148,
    "verseId": 3,
    "text": "הַֽ֭לְלוּהוּ שֶׁ֣מֶשׁ וְיָרֵ֑חַ הַ֝לְל֗וּהוּ כָּל־כּ֥וֹכְבֵי אֽוֹר׃ ‬"
  },
  {
    "bookId": 19,
    "chapterId": 148,
    "verseId": 4,
    "text": "הַֽ֭לְלוּהוּ שְׁמֵ֣י הַשָּׁמָ֑יִם וְ֝הַמַּ֗יִם אֲשֶׁ֤ר ׀ מֵעַ֬ל הַשָּׁמָֽיִם׃ ‬"
  },
  {
    "bookId": 19,
    "chapterId": 148,
    "verseId": 5,
    "text": "יְֽ֭הַֽלְלוּ אֶת־שֵׁ֣ם יְהוָ֑ה כִּ֤י ה֭וּא צִוָּ֣ה וְנִבְרָֽאוּ׃ ‬"
  },
  {
    "bookId": 19,
    "chapterId": 148,
    "verseId": 6,
    "text": "וַיַּעֲמִידֵ֣ם לָעַ֣ד לְעוֹלָ֑ם חָק־נָ֝תַ֗ן וְלֹ֣א יַעֲבֽוֹר׃ ‬"
  },
  {
    "bookId": 19,
    "chapterId": 148,
    "verseId": 7,
    "text": "הַֽלְל֣וּ אֶת־יְ֭הוָה מִן־הָאָ֑רֶץ תַּ֝נִּינִ֗ים וְכָל־תְּהֹמֽוֹת׃ ‬"
  },
  {
    "bookId": 19,
    "chapterId": 148,
    "verseId": 8,
    "text": "אֵ֣שׁ וּ֭בָרָד שֶׁ֣לֶג וְקִיט֑וֹר ר֥וּחַ סְ֝עָרָ֗ה עֹשָׂ֥ה דְבָרֽוֹ׃ ‬"
  },
  {
    "bookId": 19,
    "chapterId": 148,
    "verseId": 9,
    "text": "הֶהָרִ֥ים וְכָל־גְּבָע֑וֹת עֵ֥ץ פְּ֝רִ֗י וְכָל־אֲרָזִֽים׃ ‬"
  },
  {
    "bookId": 19,
    "chapterId": 148,
    "verseId": 10,
    "text": "הַֽחַיָּ֥ה וְכָל־בְּהֵמָ֑ה רֶ֝֗מֶשׂ וְצִפּ֥וֹר כָּנָֽף׃ ‬"
  },
  {
    "bookId": 19,
    "chapterId": 148,
    "verseId": 11,
    "text": "מַלְכֵי־אֶ֭רֶץ וְכָל־לְאֻמִּ֑ים שָׂ֝רִ֗ים וְכָל־שֹׁ֥פְטֵי אָֽרֶץ׃ ‬"
  },
  {
    "bookId": 19,
    "chapterId": 148,
    "verseId": 12,
    "text": "בַּחוּרִ֥ים וְגַם־בְּתוּל֑וֹת זְ֝קֵנִ֗ים עִם־נְעָרֽ͏ִים׃ ‬"
  },
  {
    "bookId": 19,
    "chapterId": 148,
    "verseId": 13,
    "text": "יְהַלְל֤וּ ׀ אֶת־שֵׁ֬ם יְהוָ֗ה כִּֽי־נִשְׂגָּ֣ב שְׁמ֣וֹ לְבַדּ֑וֹ ה֝וֹד֗וֹ עַל־אֶ֥רֶץ וְשָׁמָֽיִם׃ ‬"
  },
  {
    "bookId": 19,
    "chapterId": 148,
    "verseId": 14,
    "text": "וַיָּ֤רֶם קֶ֨רֶן ׀ לְעַמּ֡וֹ תְּהִלָּ֤ה לְֽכָל־חֲסִידָ֗יו לִבְנֵ֣י יִ֭שְׂרָאֵל עַֽם־קְרֹב֗וֹ הַֽלְלוּ־יָֽהּ׃ ‬"
  }
]