[
  {
    "bookId": 19,
    "chapterId": 38,
    "verseId": 1,
    "text": "מִזְמ֖וֹר לְדָוִ֣ד לְהַזְכִּֽיר׃ ‬"
  },
  {
    "bookId": 19,
    "chapterId": 38,
    "verseId": 2,
    "text": "יְֽהוָ֗ה אַל־בְּקֶצְפְּךָ֥ תוֹכִיחֵ֑נִי וּֽבַחֲמָתְךָ֥ תְיַסְּרֵֽנִי׃ ‬"
  },
  {
    "bookId": 19,
    "chapterId": 38,
    "verseId": 3,
    "text": "כִּֽי־חִ֭צֶּיךָ נִ֣חֲתוּ בִ֑י וַתִּנְחַ֖ת עָלַ֣י יָדֶֽךָ׃ ‬"
  },
  {
    "bookId": 19,
    "chapterId": 38,
    "verseId": 4,
    "text": "אֵין־מְתֹ֣ם בִּ֭בְשָׂרִי מִפְּנֵ֣י זַעְמֶ֑ךָ אֵין־שָׁל֥וֹם בַּ֝עֲצָמַ֗י מִפְּנֵ֥י חַטָּאתִֽי׃ ‬"
  },
  {
    "bookId": 19,
    "chapterId": 38,
    "verseId": 5,
    "text": "כִּ֣י עֲ֭וֺנֹתַי עָבְר֣וּ רֹאשִׁ֑י כְּמַשָּׂ֥א כָ֝בֵ֗ד יִכְבְּד֥וּ מִמֶּֽנִּי׃ ‬"
  },
  {
    "bookId": 19,
    "chapterId": 38,
    "verseId": 6,
    "text": "הִבְאִ֣ישׁוּ נָ֭מַקּוּ חַבּוּרֹתָ֑י מִ֝פְּנֵ֗י אִוַּלְתִּֽי׃ ‬"
  },
  {
    "bookId": 19,
    "chapterId": 38,
    "verseId": 7,
    "text": "נַעֲוֵ֣יתִי שַׁחֹ֣תִי עַד־מְאֹ֑ד כָּל־הַ֝יּ֗וֹם קֹדֵ֥ר הִלָּֽכְתִּי׃ ‬"
  },
  {
    "bookId": 19,
    "chapterId": 38,
    "verseId": 8,
    "text": "כִּֽי־כְ֭סָלַי מָלְא֣וּ נִקְלֶ֑ה וְאֵ֥ין מְ֝תֹ֗ם בִּבְשָׂרִֽי׃ ‬"
  },
  {
    "bookId": 19,
    "chapterId": 38,
    "verseId": 9,
    "text": "נְפוּג֣וֹתִי וְנִדְכֵּ֣יתִי עַד־מְאֹ֑ד שָׁ֝אַ֗גְתִּי מִֽנַּהֲמַ֥ת לִבִּֽי׃ ‬"
  },
  {
    "bookId": 19,
    "chapterId": 38,
    "verseId": 10,
    "text": "אֲ‍ֽדנָ֗‪[t]‬י נֶגְדְּךָ֥ כָל־תַּאֲוָתִ֑י וְ֝אַנְחָתִ֗י מִמְּךָ֥ לֹא־נִסְתָּֽרָה׃ ‬"
  },
  {
    "bookId": 19,
    "chapterId": 38,
    "verseId": 11,
    "text": "לִבִּ֣י סְ֭חַרְחַר עֲזָבַ֣נִי כֹחִ֑י וְֽאוֹר־עֵינַ֥י גַּם־הֵ֝֗ם אֵ֣ין אִתִּֽי׃ ‬"
  },
  {
    "bookId": 19,
    "chapterId": 38,
    "verseId": 12,
    "text": "אֹֽהֲבַ֨י ׀ וְרֵעַ֗י מִנֶּ֣גֶד נִגְעִ֣י יַעֲמֹ֑דוּ וּ֝קְרוֹבַ֗י מֵרָחֹ֥ק עָמָֽדוּ׃ ‬"
  },
  {
    "bookId": 19,
    "chapterId": 38,
    "verseId": 13,
    "text": "וַיְנַקְשׁ֤וּ ׀ מְבַקְשֵׁ֬י נַפְשִׁ֗י וְדֹרְשֵׁ֣י רָ֭עָתִי דִּבְּר֣וּ הַוּ֑וֹת וּ֝מִרְמ֗וֹת כָּל־הַיּ֥וֹם יֶהְגּֽוּ׃ ‬"
  },
  {
    "bookId": 19,
    "chapterId": 38,
    "verseId": 14,
    "text": "וַאֲנִ֣י כְ֭חֵרֵשׁ לֹ֣א אֶשְׁמָ֑ע וּ֝כְאִלֵּ֗ם לֹ֣א יִפְתַּח־פִּֽיו׃ ‬"
  },
  {
    "bookId": 19,
    "chapterId": 38,
    "verseId": 15,
    "text": "וָאֱהִ֗י כְּ֭אִישׁ אֲשֶׁ֣ר לֹא־שֹׁמֵ֑עַ וְאֵ֥ין בְּ֝פִ֗יו תּוֹכָחֽוֹת׃ ‬"
  },
  {
    "bookId": 19,
    "chapterId": 38,
    "verseId": 16,
    "text": "כִּֽי־לְךָ֣ יְהוָ֣ה הוֹחָ֑לְתִּי אַתָּ֥ה תַ֝עֲנֶ֗ה אֲדֹנָ֥י אֱלֹהָֽי׃ ‬"
  },
  {
    "bookId": 19,
    "chapterId": 38,
    "verseId": 17,
    "text": "כִּֽי־אָ֭מַרְתִּי פֶּן־יִשְׂמְחוּ־לִ֑י בְּמ֥וֹט רַ֝גְלִ֗י עָלַ֥י הִגְדִּֽילוּ׃ ‬"
  },
  {
    "bookId": 19,
    "chapterId": 38,
    "verseId": 18,
    "text": "כִּֽי־אֲ֭נִי לְצֶ֣לַע נָכ֑וֹן וּמַכְאוֹבִ֖י נֶגְדִּ֣י תָמִֽיד׃ ‬"
  },
  {
    "bookId": 19,
    "chapterId": 38,
    "verseId": 19,
    "text": "כִּֽי־עֲוֺנִ֥י אַגִּ֑יד אֶ֝דְאַ֗ג מֵֽחַטָּאתִֽי׃ ‬"
  },
  {
    "bookId": 19,
    "chapterId": 38,
    "verseId": 20,
    "text": "וְֽ֭אֹיְבַי חַיִּ֣ים עָצֵ֑מוּ וְרַבּ֖וּ שֹׂנְאַ֣י שָֽׁקֶר׃ ‬"
  },
  {
    "bookId": 19,
    "chapterId": 38,
    "verseId": 21,
    "text": "וּמְשַׁלְּמֵ֣י רָ֭עָה תַּ֣חַת טוֹבָ֑ה יִ֝שְׂטְנ֗וּנִי תַּ֣חַת *רדופי־**רָֽדְפִי־טֽוֹב׃ ‬"
  },
  {
    "bookId": 19,
    "chapterId": 38,
    "verseId": 22,
    "text": "אַל־תַּֽעַזְבֵ֥נִי יְהוָ֑ה אֱ֝לֹהַ֗י אַל־תִּרְחַ֥ק מִמֶּֽנִּי׃ ‬"
  },
  {
    "bookId": 19,
    "chapterId": 38,
    "verseId": 23,
    "text": "ח֥וּשָׁה לְעֶזְרָתִ֑י אֲ֝דֹנָ֗י תְּשׁוּעָתִֽי׃ ‬"
  }
]