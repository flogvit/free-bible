[
  {
    "bookId": 19,
    "chapterId": 107,
    "verseId": 1,
    "text": "הֹד֣וּ לַיהוָ֣ה כִּי־ט֑וֹב כִּ֖י לְעוֹלָ֣ם חַסְדּֽוֹ׃ ‬"
  },
  {
    "bookId": 19,
    "chapterId": 107,
    "verseId": 2,
    "text": "יֹ֭אמְרוּ גְּאוּלֵ֣י יְהוָ֑ה אֲשֶׁ֥ר גְּ֝אָלָ֗ם מִיַּד־צָֽר׃ ‬"
  },
  {
    "bookId": 19,
    "chapterId": 107,
    "verseId": 3,
    "text": "וּֽמֵאֲרָצ֗וֹת קִ֫בְּצָ֥ם מִמִּזְרָ֥ח וּמִֽמַּעֲרָ֑ב מִצָּפ֥וֹן וּמִיָּֽם׃ ‬"
  },
  {
    "bookId": 19,
    "chapterId": 107,
    "verseId": 4,
    "text": "תָּע֣וּ בַ֭מִּדְבָּר בִּישִׁימ֣וֹן דָּ֑רֶךְ עִ֥יר מ֝וֹשָׁ֗ב לֹ֣א מָצָֽאוּ׃ ‬"
  },
  {
    "bookId": 19,
    "chapterId": 107,
    "verseId": 5,
    "text": "רְעֵבִ֥ים גַּם־צְמֵאִ֑ים נַ֝פְשָׁ֗ם בָּהֶ֥ם תִּתְעַטָּֽף׃ ‬"
  },
  {
    "bookId": 19,
    "chapterId": 107,
    "verseId": 6,
    "text": "וַיִּצְעֲק֣וּ אֶל־יְ֭הוָה בַּצַּ֣ר לָהֶ֑ם מִ֝מְּצֽוּקוֹתֵיהֶ֗ם יַצִּילֵֽם׃ ‬"
  },
  {
    "bookId": 19,
    "chapterId": 107,
    "verseId": 7,
    "text": "וַ֭יּֽ͏ַדְרִיכֵם בְּדֶ֣רֶךְ יְשָׁרָ֑ה לָ֝לֶ֗כֶת אֶל־עִ֥יר מוֹשָֽׁב׃ ‬"
  },
  {
    "bookId": 19,
    "chapterId": 107,
    "verseId": 8,
    "text": "יוֹד֣וּ לַיהוָ֣ה חַסְדּ֑וֹ וְ֝נִפְלְאוֹתָ֗יו לִבְנֵ֥י אָדָֽם׃ ‬"
  },
  {
    "bookId": 19,
    "chapterId": 107,
    "verseId": 9,
    "text": "כִּי־הִ֭שְׂבִּיעַ נֶ֣פֶשׁ שֹׁקֵקָ֑ה וְנֶ֥פֶשׁ רְ֝עֵבָה מִלֵּא־טֽוֹב׃ ‬"
  },
  {
    "bookId": 19,
    "chapterId": 107,
    "verseId": 10,
    "text": "יֹ֭שְׁבֵי חֹ֣שֶׁךְ וְצַלְמָ֑וֶת אֲסִירֵ֖י עֳנִ֣י וּבַרְזֶֽל׃ ‬"
  },
  {
    "bookId": 19,
    "chapterId": 107,
    "verseId": 11,
    "text": "כִּֽי־הִמְר֥וּ אִמְרֵי־אֵ֑ל וַעֲצַ֖ת עֶלְי֣וֹן נָאָֽצוּ׃ ‬"
  },
  {
    "bookId": 19,
    "chapterId": 107,
    "verseId": 12,
    "text": "וַיַּכְנַ֣ע בֶּעָמָ֣ל לִבָּ֑ם כָּ֝שְׁל֗וּ וְאֵ֣ין עֹזֵֽר׃ ‬"
  },
  {
    "bookId": 19,
    "chapterId": 107,
    "verseId": 13,
    "text": "וַיִּזְעֲק֣וּ אֶל־יְ֭הוָה בַּצַּ֣ר לָהֶ֑ם מִ֝מְּצֻֽקוֹתֵיהֶ֗ם יוֹשִׁיעֵֽם׃ ‬"
  },
  {
    "bookId": 19,
    "chapterId": 107,
    "verseId": 14,
    "text": "יֽ֭וֹצִיאֵם מֵחֹ֣שֶׁךְ וְצַלְמָ֑וֶת וּמוֹסְר֖וֹתֵיהֶ֣ם יְנַתֵּֽק׃ ‬"
  },
  {
    "bookId": 19,
    "chapterId": 107,
    "verseId": 15,
    "text": "יוֹד֣וּ לַיהוָ֣ה חַסְדּ֑וֹ וְ֝נִפְלְאוֹתָ֗יו לִבְנֵ֥י אָדָֽם׃ ‬"
  },
  {
    "bookId": 19,
    "chapterId": 107,
    "verseId": 16,
    "text": "כִּֽי־שִׁ֭בַּר דַּלְת֣וֹת נְחֹ֑שֶׁת וּבְרִיחֵ֖י בַרְזֶ֣ל גִּדֵּֽעַ׃ ‬"
  },
  {
    "bookId": 19,
    "chapterId": 107,
    "verseId": 17,
    "text": "אֱ֭וִלִים מִדֶּ֣רֶךְ פִּשְׁעָ֑ם וּֽ֝מֵעֲוֺֽנֹתֵיהֶ֗ם יִתְעַנּֽוּ׃ ‬"
  },
  {
    "bookId": 19,
    "chapterId": 107,
    "verseId": 18,
    "text": "כָּל־אֹ֭כֶל תְּתַעֵ֣ב נַפְשָׁ֑ם וַ֝יַּגִּ֗יעוּ עַד־שַׁ֥עֲרֵי מָֽוֶת׃ ‬"
  },
  {
    "bookId": 19,
    "chapterId": 107,
    "verseId": 19,
    "text": "וַיִּזְעֲק֣וּ אֶל־יְ֭הוָה בַּצַּ֣ר לָהֶ֑ם מִ֝מְּצֻֽקוֹתֵיהֶ֗ם יוֹשִׁיעֵֽם׃ ‬"
  },
  {
    "bookId": 19,
    "chapterId": 107,
    "verseId": 20,
    "text": "יִשְׁלַ֣ח דְּ֭בָרוֹ וְיִרְפָּאֵ֑ם וִֽ֝ימַלֵּ֗ט מִשְּׁחִיתוֹתָֽם׃ ‪[8]‬׆‬"
  },
  {
    "bookId": 19,
    "chapterId": 107,
    "verseId": 21,
    "text": "יוֹד֣וּ לַיהוָ֣ה חַסְדּ֑וֹ וְ֝נִפְלְאוֹתָ֗יו לִבְנֵ֥י אָדָֽם׃ ‪[8]‬׆‬"
  },
  {
    "bookId": 19,
    "chapterId": 107,
    "verseId": 22,
    "text": "וְ֭יִזְבְּחוּ זִבְחֵ֣י תוֹדָ֑ה וִֽיסַפְּר֖וּ מַעֲשָׂ֣יו בְּרִנָּֽה׃ ‪[8]‬׆‬"
  },
  {
    "bookId": 19,
    "chapterId": 107,
    "verseId": 23,
    "text": "יוֹרְדֵ֣י הַ֭יָּם בָּאֳנִיּ֑וֹת עֹשֵׂ֥י מְ֝לָאכָ֗ה בְּמַ֣יִם רַבִּֽים׃ ‪[8]‬׆‬"
  },
  {
    "bookId": 19,
    "chapterId": 107,
    "verseId": 24,
    "text": "הֵ֣מָּה רָ֭אוּ מַעֲשֵׂ֣י יְהוָ֑ה וְ֝נִפְלְאוֹתָ֗יו בִּמְצוּלָֽה׃ ‪[8]‬׆‬"
  },
  {
    "bookId": 19,
    "chapterId": 107,
    "verseId": 25,
    "text": "וַיֹּ֗אמֶר וַֽ֭יַּעֲמֵד ר֣וּחַ סְעָרָ֑ה וַתְּרוֹמֵ֥ם גַּלָּֽיו׃ ‪[8]‬׆‬"
  },
  {
    "bookId": 19,
    "chapterId": 107,
    "verseId": 26,
    "text": "יַעֲל֣וּ שָׁ֭מַיִם יֵרְד֣וּ תְהוֹמ֑וֹת נַ֝פְשָׁ֗ם בְּרָעָ֥ה תִתְמוֹגָֽג׃ ‬"
  },
  {
    "bookId": 19,
    "chapterId": 107,
    "verseId": 27,
    "text": "יָח֣וֹגּוּ וְ֭יָנוּעוּ כַּשִּׁכּ֑וֹר וְכָל־חָ֝כְמָתָ֗ם תִּתְבַּלָּֽע׃ ‬"
  },
  {
    "bookId": 19,
    "chapterId": 107,
    "verseId": 28,
    "text": "וַיִּצְעֲק֣וּ אֶל־יְ֭הוָה בַּצַּ֣ר לָהֶ֑ם וּֽ֝מִמְּצֽוּקֹתֵיהֶ֗ם יוֹצִיאֵֽם׃ ‬"
  },
  {
    "bookId": 19,
    "chapterId": 107,
    "verseId": 29,
    "text": "יָקֵ֣ם סְ֭עָרָה לִדְמָמָ֑ה וַ֝יֶּחֱשׁ֗וּ גַּלֵּיהֶֽם׃ ‬"
  },
  {
    "bookId": 19,
    "chapterId": 107,
    "verseId": 30,
    "text": "וַיִּשְׂמְח֥וּ כִֽי־יִשְׁתֹּ֑קוּ וַ֝יַּנְחֵ֗ם אֶל־מְח֥וֹז חֶפְצָֽם׃ ‬"
  },
  {
    "bookId": 19,
    "chapterId": 107,
    "verseId": 31,
    "text": "יוֹד֣וּ לַיהוָ֣ה חַסְדּ֑וֹ וְ֝נִפְלְאוֹתָ֗יו לִבְנֵ֥י אָדָֽם׃ ‬"
  },
  {
    "bookId": 19,
    "chapterId": 107,
    "verseId": 32,
    "text": "וִֽ֭ירֹמְמוּהוּ בִּקְהַל־עָ֑ם וּבְמוֹשַׁ֖ב זְקֵנִ֣ים יְהַלְלֽוּהוּ׃ ‬"
  },
  {
    "bookId": 19,
    "chapterId": 107,
    "verseId": 33,
    "text": "יָשֵׂ֣ם נְהָר֣וֹת לְמִדְבָּ֑ר וּמֹצָ֥אֵי מַ֝֗יִם לְצִמָּאֽוֹן׃ ‬"
  },
  {
    "bookId": 19,
    "chapterId": 107,
    "verseId": 34,
    "text": "אֶ֣רֶץ פְּ֭רִי לִמְלֵחָ֑ה מֵ֝רָעַ֗ת יֹ֣שְׁבֵי בָֽהּ׃ ‬"
  },
  {
    "bookId": 19,
    "chapterId": 107,
    "verseId": 35,
    "text": "יָשֵׂ֣ם מִ֭דְבָּר לַֽאֲגַם־מַ֑יִם וְאֶ֥רֶץ צִ֝יָּ֗ה לְמֹצָ֥אֵי מָֽיִם׃ ‬"
  },
  {
    "bookId": 19,
    "chapterId": 107,
    "verseId": 36,
    "text": "וַיּ֣וֹשֶׁב שָׁ֣ם רְעֵבִ֑ים וַ֝יְכוֹנְנ֗וּ עִ֣יר מוֹשָֽׁב׃ ‬"
  },
  {
    "bookId": 19,
    "chapterId": 107,
    "verseId": 37,
    "text": "וַיִּזְרְע֣וּ שָׂ֭דוֹת וַיִּטְּע֣וּ כְרָמִ֑ים וַ֝יַּעֲשׂ֗וּ פְּרִ֣י תְבֽוּאָה׃ ‬"
  },
  {
    "bookId": 19,
    "chapterId": 107,
    "verseId": 38,
    "text": "וַיְבָרֲכֵ֣ם וַיִּרְבּ֣וּ מְאֹ֑ד וּ֝בְהֶמְתָּ֗ם לֹ֣א יַמְעִֽיט׃ ‬"
  },
  {
    "bookId": 19,
    "chapterId": 107,
    "verseId": 39,
    "text": "וַיִּמְעֲט֥וּ וַיָּשֹׁ֑חוּ מֵעֹ֖צֶר רָעָ֣ה וְיָגֽוֹן׃ ‪[8]‬׆‬"
  },
  {
    "bookId": 19,
    "chapterId": 107,
    "verseId": 40,
    "text": "שֹׁפֵ֣ךְ בּ֭וּז עַל־נְדִיבִ֑ים וַ֝יַּתְעֵ֗ם בְּתֹ֣הוּ לֹא־דָֽרֶךְ׃ ‬"
  },
  {
    "bookId": 19,
    "chapterId": 107,
    "verseId": 41,
    "text": "וַיְשַׂגֵּ֣ב אֶבְי֣וֹן מֵע֑וֹנִי וַיָּ֥שֶׂם כַּ֝צֹּ֗אן מִשְׁפָּחֽוֹת׃ ‬"
  },
  {
    "bookId": 19,
    "chapterId": 107,
    "verseId": 42,
    "text": "יִרְא֣וּ יְשָׁרִ֣ים וְיִשְׂמָ֑חוּ וְכָל־עַ֝וְלָ֗ה קָ֣פְצָה פִּֽיהָ׃ ‬"
  },
  {
    "bookId": 19,
    "chapterId": 107,
    "verseId": 43,
    "text": "מִי־חָכָ֥ם וְיִשְׁמָר־אֵ֑לֶּה וְ֝יִתְבּֽוֹנְנ֗וּ חַֽסְדֵ֥י יְהוָֽה׃ ‬"
  }
]