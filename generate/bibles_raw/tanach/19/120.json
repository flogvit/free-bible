[
  {
    "bookId": 19,
    "chapterId": 120,
    "verseId": 1,
    "text": "שִׁ֗יר הַֽמַּ֫עֲל֥וֹת אֶל־יְ֭הוָה בַּצָּרָ֣תָה לִּ֑י קָ֝רָ֗אתִי וֽ͏ַיַּעֲנֵֽנִי׃ ‬"
  },
  {
    "bookId": 19,
    "chapterId": 120,
    "verseId": 2,
    "text": "יְֽהוָ֗ה הַצִּ֣ילָה נַ֭פְשִׁי מִשְּׂפַת־שֶׁ֑קֶר מִלָּשׁ֥וֹן רְמִיָּֽה׃ ‬"
  },
  {
    "bookId": 19,
    "chapterId": 120,
    "verseId": 3,
    "text": "מַה־יִּתֵּ֣ן לְ֭ךָ וּמַה־יֹּסִ֥יף לָ֗ךְ לָשׁ֥וֹן רְמִיָּֽה׃ ‬"
  },
  {
    "bookId": 19,
    "chapterId": 120,
    "verseId": 4,
    "text": "חִצֵּ֣י גִבּ֣וֹר שְׁנוּנִ֑ים עִ֝֗ם גַּחֲלֵ֥י רְתָמִֽים׃ ‬"
  },
  {
    "bookId": 19,
    "chapterId": 120,
    "verseId": 5,
    "text": "אֽוֹיָה־לִ֭י כִּי־גַ֣רְתִּי מֶ֑שֶׁךְ שָׁ֝כַ֗נְתִּי עִֽם־אָהֳלֵ֥י קֵדָֽר׃ ‬"
  },
  {
    "bookId": 19,
    "chapterId": 120,
    "verseId": 6,
    "text": "רַ֭בַּת שָֽׁכְנָה־לָּ֣הּ נַפְשִׁ֑י עִ֝֗ם שׂוֹנֵ֥א שָׁלֽוֹם׃ ‬"
  },
  {
    "bookId": 19,
    "chapterId": 120,
    "verseId": 7,
    "text": "אֲ‍ֽנִי־שָׁ֭לוֹם וְכִ֣י אֲדַבֵּ֑ר הֵ֝֗מָּה לַמִּלְחָמָֽה׃ ‬"
  }
]