[
  {
    "bookId": 19,
    "chapterId": 52,
    "verseId": 1,
    "text": "לַמְנַצֵּ֗חַ מַשְׂכִּ֥יל לְדָוִֽד׃ ‬"
  },
  {
    "bookId": 19,
    "chapterId": 52,
    "verseId": 2,
    "text": "בְּב֤וֹא ׀ דּוֹאֵ֣ג הָאֲדֹמִי֮ וַיַּגֵּ֢ד לְשָׁ֫א֥וּל וַיֹּ֥אמֶר ל֑וֹ בָּ֥א דָ֝וִ֗ד אֶל־בֵּ֥ית אֲחִימֶֽלֶךְ׃ ‬"
  },
  {
    "bookId": 19,
    "chapterId": 52,
    "verseId": 3,
    "text": "מַה־תִּתְהַלֵּ֣ל בְּ֭רָעָה הַגִּבּ֑וֹר חֶ֥סֶד אֵ֝֗ל כָּל־הַיּֽוֹם׃ ‬"
  },
  {
    "bookId": 19,
    "chapterId": 52,
    "verseId": 4,
    "text": "הַ֭וּוֹת תַּחְשֹׁ֣ב לְשׁוֹנֶ֑ךָ כְּתַ֥עַר מְ֝לֻטָּ֗שׁ עֹשֵׂ֥ה רְמִיָּֽה׃ ‬"
  },
  {
    "bookId": 19,
    "chapterId": 52,
    "verseId": 5,
    "text": "אָהַ֣בְתָּ רָּ֣ע מִטּ֑וֹב שֶׁ֓קֶר ׀ מִדַּבֵּ֖ר צֶ֣דֶק סֶֽלָה׃ ‬"
  },
  {
    "bookId": 19,
    "chapterId": 52,
    "verseId": 6,
    "text": "אָהַ֥בְתָּ כָֽל־דִּבְרֵי־בָ֗לַע לְשׁ֣וֹן מִרְמָֽה׃ ‬"
  },
  {
    "bookId": 19,
    "chapterId": 52,
    "verseId": 7,
    "text": "גַּם־אֵל֮ יִתָּצְךָ֢ לָ֫נֶ֥צַח יַחְתְּךָ֣ וְיִסָּחֲךָ֣ מֵאֹ֑הֶל וְשֵֽׁרֶשְׁךָ֨ מֵאֶ֖רֶץ חַיִּ֣ים סֶֽלָה׃ ‬"
  },
  {
    "bookId": 19,
    "chapterId": 52,
    "verseId": 8,
    "text": "וְיִרְא֖וּ צַדִּיקִ֥ים וְיִירָ֗אוּ וְעָלָ֥יו יִשְׂחָֽקוּ׃ ‬"
  },
  {
    "bookId": 19,
    "chapterId": 52,
    "verseId": 9,
    "text": "הִנֵּ֤ה הַגֶּ֗בֶר לֹ֤א יָשִׂ֥ים אֱלֹהִ֗ים מָֽע֫וּזּ֥וֹ וַ֭יִּבְטַח בְּרֹ֣ב עָשְׁר֑וֹ יָ֝עֹ֗ז בְּהַוָּתֽוֹ׃ ‬"
  },
  {
    "bookId": 19,
    "chapterId": 52,
    "verseId": 10,
    "text": "וַאֲנִ֤י ׀ כְּזַ֣יִת רַ֭עֲנָן בְּבֵ֣ית אֱלֹהִ֑ים בָּטַ֥חְתִּי בְחֶֽסֶד־אֱ֝לֹהִ֗ים עוֹלָ֥ם וָעֶֽד׃ ‬"
  },
  {
    "bookId": 19,
    "chapterId": 52,
    "verseId": 11,
    "text": "אוֹדְךָ֣ לְ֭עוֹלָם כִּ֣י עָשִׂ֑יתָ וַאֲקַוֶּ֖ה שִׁמְךָ֥ כִֽי־ט֝֗וֹב נֶ֣גֶד חֲסִידֶֽיךָ׃ ‬"
  }
]