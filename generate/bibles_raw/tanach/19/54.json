[
  {
    "bookId": 19,
    "chapterId": 54,
    "verseId": 1,
    "text": "לַמְנַצֵּ֥חַ בִּנְגִינֹ֗ת מַשְׂכִּ֥יל לְדָוִֽד׃ ‬"
  },
  {
    "bookId": 19,
    "chapterId": 54,
    "verseId": 2,
    "text": "בְּב֣וֹא הַ֭זִּיפִים וַיֹּאמְר֣וּ לְשָׁא֑וּל הֲלֹ֥א דָ֝וִ֗ד מִסְתַּתֵּ֥ר עִמָּֽנוּ׃ ‬"
  },
  {
    "bookId": 19,
    "chapterId": 54,
    "verseId": 3,
    "text": "אֱ֭לֹהִים בְּשִׁמְךָ֣ הוֹשִׁיעֵ֑נִי וּבִגְבוּרָתְךָ֥ תְדִינֵֽנִי׃ ‬"
  },
  {
    "bookId": 19,
    "chapterId": 54,
    "verseId": 4,
    "text": "אֱ֭לֹהִים שְׁמַ֣ע תְּפִלָּתִ֑י הַ֝אֲזִ֗ינָה לְאִמְרֵי־פִֽי׃ ‬"
  },
  {
    "bookId": 19,
    "chapterId": 54,
    "verseId": 5,
    "text": "כִּ֤י זָרִ֨ים ׀ קָ֤מוּ עָלַ֗י וְֽ֭עָרִיצִים בִּקְשׁ֣וּ נַפְשִׁ֑י לֹ֤א שָׂ֨מוּ אֱלֹהִ֖ים לְנֶגְדָּ֣ם סֶֽלָה׃ ‬"
  },
  {
    "bookId": 19,
    "chapterId": 54,
    "verseId": 6,
    "text": "הִנֵּ֣ה אֱ֭לֹהִים עֹזֵ֣ר לִ֑י אֲ֝דֹנָ֗י בְּֽסֹמְכֵ֥י נַפְשִֽׁי׃ ‬"
  },
  {
    "bookId": 19,
    "chapterId": 54,
    "verseId": 7,
    "text": "*ישוב **יָשִׁ֣יב הָ֭רַע לְשֹׁרְרָ֑י בַּ֝אֲמִתְּךָ֗ הַצְמִיתֵֽם׃ ‬"
  },
  {
    "bookId": 19,
    "chapterId": 54,
    "verseId": 8,
    "text": "בִּנְדָבָ֥ה אֶזְבְּחָה־לָּ֑ךְ א֤וֹדֶה שִּׁמְךָ֖ יְהוָ֣ה כִּי־טֽוֹב׃ ‬"
  },
  {
    "bookId": 19,
    "chapterId": 54,
    "verseId": 9,
    "text": "כִּ֣י מִכָּל־צָ֭רָה הִצִּילָ֑נִי וּ֝בְאֹיְבַ֗י רָאֲתָ֥ה עֵינִֽי׃ ‬"
  }
]