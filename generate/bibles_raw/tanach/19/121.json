[
  {
    "bookId": 19,
    "chapterId": 121,
    "verseId": 1,
    "text": "שִׁ֗יר לַֽמַּ֫עֲל֥וֹת אֶשָּׂ֣א עֵ֭ינַי אֶל־הֶהָרִ֑ים מֵ֝אַ֗יִן יָבֹ֥א עֶזְרִֽי׃ ‬"
  },
  {
    "bookId": 19,
    "chapterId": 121,
    "verseId": 2,
    "text": "עֶ֭זְרִי מֵעִ֣ם יְהוָ֑ה עֹ֝שֵׂ֗ה שָׁמַ֥יִם וָאָֽרֶץ׃ ‬"
  },
  {
    "bookId": 19,
    "chapterId": 121,
    "verseId": 3,
    "text": "אַל־יִתֵּ֣ן לַמּ֣וֹט רַגְלֶ֑ךָ אַל־יָ֝נ֗וּם שֹֽׁמְרֶֽךָ׃ ‬"
  },
  {
    "bookId": 19,
    "chapterId": 121,
    "verseId": 4,
    "text": "הִנֵּ֣ה לֹֽא־יָ֭נוּם וְלֹ֣א יִישָׁ֑ן שׁ֝וֹמֵ֗ר יִשְׂרָאֵֽל׃ ‬"
  },
  {
    "bookId": 19,
    "chapterId": 121,
    "verseId": 5,
    "text": "יְהוָ֥ה שֹׁמְרֶ֑ךָ יְהוָ֥ה צִ֝לְּךָ֗ עַל־יַ֥ד יְמִינֶֽךָ׃ ‬"
  },
  {
    "bookId": 19,
    "chapterId": 121,
    "verseId": 6,
    "text": "יוֹמָ֗ם הַשֶּׁ֥מֶשׁ לֹֽא־יַכֶּ֗כָּה וְיָרֵ֥חַ בַּלָּֽיְלָה׃ ‬"
  },
  {
    "bookId": 19,
    "chapterId": 121,
    "verseId": 7,
    "text": "יְֽהוָ֗ה יִשְׁמָרְךָ֥ מִכָּל־רָ֑ע יִ֝שְׁמֹ֗ר אֶת־נַפְשֶֽׁךָ׃ ‬"
  },
  {
    "bookId": 19,
    "chapterId": 121,
    "verseId": 8,
    "text": "יְֽהוָ֗ה יִשְׁמָר־צֵאתְךָ֥ וּבוֹאֶ֑ךָ מֵֽ֝עַתָּ֗ה וְעַד־עוֹלָֽם׃ ‬"
  }
]