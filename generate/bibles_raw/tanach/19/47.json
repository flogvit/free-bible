[
  {
    "bookId": 19,
    "chapterId": 47,
    "verseId": 1,
    "text": "לַמְנַצֵּ֬חַ ׀ לִבְנֵי־קֹ֬רַח מִזְמֽוֹר׃ ‬"
  },
  {
    "bookId": 19,
    "chapterId": 47,
    "verseId": 2,
    "text": "כָּֽל־הָ֭עַמִּים תִּקְעוּ־כָ֑ף הָרִ֥יעוּ לֵ֝אלֹהִ֗ים בְּק֣וֹל רִנָּֽה׃ ‬"
  },
  {
    "bookId": 19,
    "chapterId": 47,
    "verseId": 3,
    "text": "כִּֽי־יְהוָ֣ה עֶלְי֣וֹן נוֹרָ֑א מֶ֥לֶךְ גָּ֝דוֹל עַל־כָּל־הָאָֽרֶץ׃ ‬"
  },
  {
    "bookId": 19,
    "chapterId": 47,
    "verseId": 4,
    "text": "יַדְבֵּ֣ר עַמִּ֣ים תַּחְתֵּ֑ינוּ וּ֝לְאֻמִּ֗ים תַּ֣חַת רַגְלֵֽינוּ׃ ‬"
  },
  {
    "bookId": 19,
    "chapterId": 47,
    "verseId": 5,
    "text": "יִבְחַר־לָ֥נוּ אֶת־נַחֲלָתֵ֑נוּ אֶ֥ת גְּא֨וֹן יַעֲקֹ֖ב אֲשֶׁר־אָהֵ֣ב סֶֽלָה׃ ‬"
  },
  {
    "bookId": 19,
    "chapterId": 47,
    "verseId": 6,
    "text": "עָלָ֣ה אֱ֭לֹהִים בִּתְרוּעָ֑ה יְ֝הֹוָ֗ה בְּק֣וֹל שׁוֹפָֽר׃ ‬"
  },
  {
    "bookId": 19,
    "chapterId": 47,
    "verseId": 7,
    "text": "זַמְּר֣וּ אֱלֹהִ֣ים זַמֵּ֑רוּ זַמְּר֖וּ לְמַלְכֵּ֣נוּ זַמֵּֽרוּ׃ ‬"
  },
  {
    "bookId": 19,
    "chapterId": 47,
    "verseId": 8,
    "text": "כִּ֤י מֶ֖לֶךְ כָּל־הָאָ֥רֶץ אֱלֹהִ֗ים זַמְּר֥וּ מַשְׂכִּֽיל׃ ‬"
  },
  {
    "bookId": 19,
    "chapterId": 47,
    "verseId": 9,
    "text": "מָלַ֣ךְ אֱ֭לֹהִים עַל־גּוֹיִ֑ם אֱ֝לֹהִ֗ים יָשַׁ֤ב ׀ עַל־כִּסֵּ֬א קָדְשֽׁוֹ׃ ‬"
  },
  {
    "bookId": 19,
    "chapterId": 47,
    "verseId": 10,
    "text": "נְדִ֘יבֵ֤י עַמִּ֨ים ׀ נֶאֱסָ֗פוּ עַם֮ אֱלֹהֵ֢י אַבְרָ֫הָ֥ם כִּ֣י לֵֽ֭אלֹהִים מָֽגִנֵּי־אֶ֗רֶץ מְאֹ֣ד נַעֲלָֽה׃ ‬"
  }
]