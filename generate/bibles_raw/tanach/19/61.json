[
  {
    "bookId": 19,
    "chapterId": 61,
    "verseId": 1,
    "text": "לַמְנַצֵּ֬חַ ׀ עַֽל־נְגִינַ֬ת לְדָוִֽד׃ ‬"
  },
  {
    "bookId": 19,
    "chapterId": 61,
    "verseId": 2,
    "text": "שִׁמְעָ֣ה אֱ֭לֹהִים רִנָּתִ֑י הַ֝קְשִׁ֗יבָה תְּפִלָּתִֽי׃ ‬"
  },
  {
    "bookId": 19,
    "chapterId": 61,
    "verseId": 3,
    "text": "מִקְצֵ֤ה הָאָ֨רֶץ ׀ אֵלֶ֣יךָ אֶ֭קְרָא בַּעֲטֹ֣ף לִבִּ֑י בְּצוּר־יָר֖וּם מִמֶּ֣נִּי תַנְחֵֽנִי׃ ‬"
  },
  {
    "bookId": 19,
    "chapterId": 61,
    "verseId": 4,
    "text": "כִּֽי־הָיִ֣יתָ מַחְסֶ֣ה לִ֑י מִגְדַּל־עֹ֝֗ז מִפְּנֵ֥י אוֹיֵֽב׃ ‬"
  },
  {
    "bookId": 19,
    "chapterId": 61,
    "verseId": 5,
    "text": "אָג֣וּרָה בְ֭אָהָלְךָ עוֹלָמִ֑ים אֶֽחֱסֶ֨ה בְסֵ֖תֶר כְּנָפֶ֣יךָ סֶּֽלָה׃ ‬"
  },
  {
    "bookId": 19,
    "chapterId": 61,
    "verseId": 6,
    "text": "כִּֽי־אַתָּ֣ה אֱ֭לֹהִים שָׁמַ֣עְתָּ לִנְדָרָ֑י נָתַ֥תָּ יְ֝רֻשַּׁ֗ת יִרְאֵ֥י שְׁמֶֽךָ׃ ‬"
  },
  {
    "bookId": 19,
    "chapterId": 61,
    "verseId": 7,
    "text": "יָמִ֣ים עַל־יְמֵי־מֶ֣לֶךְ תּוֹסִ֑יף שְׁ֝נוֹתָ֗יו כְּמוֹ־דֹ֥ר וָדֹֽר׃ ‬"
  },
  {
    "bookId": 19,
    "chapterId": 61,
    "verseId": 8,
    "text": "יֵשֵׁ֣ב ע֭וֹלָם לִפְנֵ֣י אֱלֹהִ֑ים חֶ֥סֶד וֶ֝אֱמֶ֗ת מַ֣ן יִנְצְרֻֽהוּ׃ ‬"
  },
  {
    "bookId": 19,
    "chapterId": 61,
    "verseId": 9,
    "text": "כֵּ֤ן אֲזַמְּרָ֣ה שִׁמְךָ֣ לָעַ֑ד לְֽשַׁלְּמִ֥י נְ֝דָרַ֗י י֣וֹם ׀ יֽוֹם׃ ‬"
  }
]