[
  {
    "bookId": 19,
    "chapterId": 92,
    "verseId": 1,
    "text": "מִזְמ֥וֹר שִׁ֗יר לְי֣וֹם הַשַׁבָּֽת׃ ‬"
  },
  {
    "bookId": 19,
    "chapterId": 92,
    "verseId": 2,
    "text": "ט֗וֹב לְהֹד֥וֹת לַיהוָ֑ה וּלְזַמֵּ֖ר לְשִׁמְךָ֣ עֶלְיֽוֹן׃ ‬"
  },
  {
    "bookId": 19,
    "chapterId": 92,
    "verseId": 3,
    "text": "לְהַגִּ֣יד בַּבֹּ֣קֶר חַסְֽדֶּ֑ךָ וֶ֝אֱמֽוּנָתְךָ֗ בַּלֵּילֽוֹת׃ ‬"
  },
  {
    "bookId": 19,
    "chapterId": 92,
    "verseId": 4,
    "text": "עֲ‍ֽלֵי־עָ֭שׂוֹר וַעֲלֵי־נָ֑בֶל עֲלֵ֖י הִגָּי֣וֹן בְּכִנּֽוֹר׃ ‬"
  },
  {
    "bookId": 19,
    "chapterId": 92,
    "verseId": 5,
    "text": "כִּ֤י שִׂמַּחְתַּ֣נִי יְהוָ֣ה בְּפָעֳלֶ֑ךָ בְּֽמַעֲשֵׂ֖י יָדֶ֣יךָ אֲרַנֵּֽן׃ ‬"
  },
  {
    "bookId": 19,
    "chapterId": 92,
    "verseId": 6,
    "text": "מַה־גָּדְל֣וּ מַעֲשֶׂ֣יךָ יְהוָ֑ה מְ֝אֹ֗ד עָמְק֥וּ מַחְשְׁבֹתֶֽיךָ׃ ‬"
  },
  {
    "bookId": 19,
    "chapterId": 92,
    "verseId": 7,
    "text": "אִֽישׁ־בַּ֭עַר לֹ֣א יֵדָ֑ע וּ֝כְסִ֗יל לֹא־יָבִ֥ין אֶת־זֹֽאת׃ ‬"
  },
  {
    "bookId": 19,
    "chapterId": 92,
    "verseId": 8,
    "text": "בִּפְרֹ֤חַ רְשָׁעִ֨ים ׀ כְּמ֥וֹ עֵ֗שֶׂב וַ֭יָּצִיצוּ כָּל־פֹּ֣עֲלֵי אָ֑וֶן לְהִשָּֽׁמְדָ֥ם עֲדֵי־עַֽד׃ ‬"
  },
  {
    "bookId": 19,
    "chapterId": 92,
    "verseId": 9,
    "text": "וְאַתָּ֥ה מָר֗וֹם לְעֹלָ֥ם יְהוָֽה׃ ‬"
  },
  {
    "bookId": 19,
    "chapterId": 92,
    "verseId": 10,
    "text": "כִּ֤י הִנֵּ֪ה אֹיְבֶ֡יךָ יְֽהוָ֗ה כִּֽי־הִנֵּ֣ה אֹיְבֶ֣יךָ יֹאבֵ֑דוּ יִ֝תְפָּרְד֗וּ כָּל־פֹּ֥עֲלֵי אָֽוֶן׃ ‬"
  },
  {
    "bookId": 19,
    "chapterId": 92,
    "verseId": 11,
    "text": "וַתָּ֣רֶם כִּרְאֵ֣ים קַרְנִ֑י בַּ֝לֹּתִ֗י בְּשֶׁ֣מֶן רַעֲנָֽן׃ ‬"
  },
  {
    "bookId": 19,
    "chapterId": 92,
    "verseId": 12,
    "text": "וַתַּבֵּ֥ט עֵינִ֗י בְּשׁ֫וּרָ֥י בַּקָּמִ֖ים עָלַ֥י מְרֵעִ֗ים תִּשְׁמַ֥עְנָה אָזְנָֽי׃ ‬"
  },
  {
    "bookId": 19,
    "chapterId": 92,
    "verseId": 13,
    "text": "צַ֭דִּיק כַּתָּמָ֣ר יִפְרָ֑ח כְּאֶ֖רֶז בַּלְּבָנ֣וֹן יִשְׂגֶּֽה׃ ‬"
  },
  {
    "bookId": 19,
    "chapterId": 92,
    "verseId": 14,
    "text": "שְׁ֭תוּלִים בְּבֵ֣ית יְהוָ֑ה בְּחַצְר֖וֹת אֱלֹהֵ֣ינוּ יַפְרִֽיחוּ׃ ‬"
  },
  {
    "bookId": 19,
    "chapterId": 92,
    "verseId": 15,
    "text": "ע֭וֹד יְנוּב֣וּן בְּשֵׂיבָ֑ה דְּשֵׁנִ֖ים וְרַֽעֲנַנִּ֣ים יִהְיֽוּ׃ ‬"
  },
  {
    "bookId": 19,
    "chapterId": 92,
    "verseId": 16,
    "text": "לְ֭הַגִּיד כִּֽי־יָשָׁ֣ר יְהוָ֑ה צ֝וּרִ֗י וְֽלֹא־*עלתה **עַוְלָ֥תָה בּֽוֹ׃ ‬"
  }
]