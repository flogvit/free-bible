[
  {
    "bookId": 19,
    "chapterId": 113,
    "verseId": 1,
    "text": "הַ֥לְלוּ יָ֨הּ ׀ הַ֭לְלוּ עַבְדֵ֣י יְהוָ֑ה הֽ͏ַ֝לְלוּ אֶת־שֵׁ֥ם יְהוָֽה׃ ‬"
  },
  {
    "bookId": 19,
    "chapterId": 113,
    "verseId": 2,
    "text": "יְהִ֤י שֵׁ֣ם יְהוָ֣ה מְבֹרָ֑ךְ מֵֽ֝עַתָּ֗ה וְעַד־עוֹלָֽם׃ ‬"
  },
  {
    "bookId": 19,
    "chapterId": 113,
    "verseId": 3,
    "text": "מִמִּזְרַח־שֶׁ֥מֶשׁ עַד־מְבוֹא֑וֹ מְ֝הֻלָּ֗ל שֵׁ֣ם יְהוָֽה׃ ‬"
  },
  {
    "bookId": 19,
    "chapterId": 113,
    "verseId": 4,
    "text": "רָ֖ם עַל־כָּל־גּוֹיִ֥ם ׀ יְהוָ֑ה עַ֖ל הַשָּׁמַ֣יִם כְּבוֹדֽוֹ׃ ‬"
  },
  {
    "bookId": 19,
    "chapterId": 113,
    "verseId": 5,
    "text": "מִ֭י כַּיהוָ֣ה אֱלֹהֵ֑ינוּ הַֽמַּגְבִּיהִ֥י לָשָֽׁבֶת׃ ‬"
  },
  {
    "bookId": 19,
    "chapterId": 113,
    "verseId": 6,
    "text": "הַֽמַּשְׁפִּילִ֥י לִרְא֑וֹת בַּשָּׁמַ֥יִם וּבָאָֽרֶץ׃ ‬"
  },
  {
    "bookId": 19,
    "chapterId": 113,
    "verseId": 7,
    "text": "מְקִֽימִ֣י מֵעָפָ֣ר דָּ֑ל מֵֽ֝אַשְׁפֹּ֗ת יָרִ֥ים אֶבְיֽוֹן׃ ‬"
  },
  {
    "bookId": 19,
    "chapterId": 113,
    "verseId": 8,
    "text": "לְהוֹשִׁיבִ֥י עִם־נְדִיבִ֑ים עִ֝֗ם נְדִיבֵ֥י עַמּֽוֹ׃ ‬"
  },
  {
    "bookId": 19,
    "chapterId": 113,
    "verseId": 9,
    "text": "מֽוֹשִׁיבִ֨י ׀ עֲקֶ֬רֶת הַבַּ֗יִת אֵֽם־הַבָּנִ֥ים שְׂמֵחָ֗ה הַֽלְלוּ־יָֽהּ׃ ‬"
  }
]