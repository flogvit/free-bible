[
  {
    "bookId": 19,
    "chapterId": 60,
    "verseId": 1,
    "text": "לַ֭מְנַצֵּחַ עַל־שׁוּשַׁ֣ן עֵד֑וּת מִכְתָּ֖ם לְדָוִ֣ד לְלַמֵּֽד׃ ‬"
  },
  {
    "bookId": 19,
    "chapterId": 60,
    "verseId": 2,
    "text": "בְּהַצּוֹת֨וֹ ׀ אֶ֥ת אֲרַ֣ם נַהֲרַיִם֮ וְאֶת־אֲרַ֢ם צ֫וֹבָ֥ה וַיָּ֤שָׁב יוֹאָ֗ב וַיַּ֣ךְ אֶת־אֱד֣וֹם בְּגֵיא־מֶ֑לַח שְׁנֵ֖ים עָשָׂ֣ר אָֽלֶף׃ ‬"
  },
  {
    "bookId": 19,
    "chapterId": 60,
    "verseId": 3,
    "text": "אֱ֭לֹהִים זְנַחְתָּ֣נוּ פְרַצְתָּ֑נוּ אָ֝נַ֗פְתָּ תְּשׁ֣וֹבֵ֥ב לָֽנוּ׃ ‬"
  },
  {
    "bookId": 19,
    "chapterId": 60,
    "verseId": 4,
    "text": "הִרְעַ֣שְׁתָּה אֶ֣רֶץ פְּצַמְתָּ֑הּ רְפָ֖ה שְׁבָרֶ֣יהָ כִי־מָֽטָה׃ ‬"
  },
  {
    "bookId": 19,
    "chapterId": 60,
    "verseId": 5,
    "text": "הִרְאִ֣יתָה עַמְּךָ֣ קָשָׁ֑ה הִ֝שְׁקִיתָ֗נוּ יַ֣יִן תַּרְעֵלָֽה׃ ‬"
  },
  {
    "bookId": 19,
    "chapterId": 60,
    "verseId": 6,
    "text": "נָ֘תַ֤תָּה לִּירֵאֶ֣יךָ נֵּ֭ס לְהִתְנוֹסֵ֑ס מִ֝פְּנֵ֗י קֹ֣שֶׁט סֶֽלָה׃ ‬"
  },
  {
    "bookId": 19,
    "chapterId": 60,
    "verseId": 7,
    "text": "לְ֭מַעַן יֵחָלְצ֣וּן יְדִידֶ֑יךָ הוֹשִׁ֖יעָה יְמִֽינְךָ֣ *ועננו **וַעֲנֵֽנִי׃ ‬"
  },
  {
    "bookId": 19,
    "chapterId": 60,
    "verseId": 8,
    "text": "אֱלֹהִ֤ים ׀ דִּבֶּ֥ר בְּקָדְשׁ֗וֹ אֶ֫עְלֹ֥זָה אֲחַלְּקָ֥ה שְׁכֶ֑ם וְעֵ֖מֶק סֻכּ֣וֹת אֲמַדֵּֽד׃ ‬"
  },
  {
    "bookId": 19,
    "chapterId": 60,
    "verseId": 9,
    "text": "לִ֤י גִלְעָ֨ד ׀ וְלִ֬י מְנַשֶּׁ֗ה וְ֭אֶפְרַיִם מָע֣וֹז רֹאשִׁ֑י יְ֝הוּדָ֗ה מְחֹֽקְקִי׃ ‬"
  },
  {
    "bookId": 19,
    "chapterId": 60,
    "verseId": 10,
    "text": "מוֹאָ֤ב ׀ סִ֬יר רַחְצִ֗י עַל־אֱ֭דוֹם אַשְׁלִ֣יךְ נַעֲלִ֑י עָ֝לַ֗י פְּלֶ֣שֶׁת הִתְרֹעָֽעִֽי׃ ‬"
  },
  {
    "bookId": 19,
    "chapterId": 60,
    "verseId": 11,
    "text": "מִ֣י יֹ֭בִלֵנִי עִ֣יר מָצ֑וֹר מִ֖י נָחַ֣נִי עַד־אֱדֽוֹם׃ ‬"
  },
  {
    "bookId": 19,
    "chapterId": 60,
    "verseId": 12,
    "text": "הֲלֹֽא־אַתָּ֣ה אֱלֹהִ֣ים זְנַחְתָּ֑נוּ וְֽלֹא־תֵצֵ֥א אֱ֝לֹהִ֗ים בְּצִבְאוֹתֵֽינוּ׃ ‬"
  },
  {
    "bookId": 19,
    "chapterId": 60,
    "verseId": 13,
    "text": "הָֽבָה־לָּ֣נוּ עֶזְרָ֣ת מִצָּ֑ר וְ֝שָׁ֗וְא תְּשׁוּעַ֥ת אָדָם׃ ‬"
  },
  {
    "bookId": 19,
    "chapterId": 60,
    "verseId": 14,
    "text": "בֵּֽאלֹהִ֥ים נַעֲשֶׂה־חָ֑יִל וְ֝ה֗וּא יָב֥וּס צָרֵֽינוּ׃ ‬"
  }
]