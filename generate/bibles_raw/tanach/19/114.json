[
  {
    "bookId": 19,
    "chapterId": 114,
    "verseId": 1,
    "text": "בְּצֵ֣את יִ֭שְׂרָאֵל מִמִּצְרָ֑יִם בֵּ֥ית יַ֝עֲקֹ֗ב מֵעַ֥ם לֹעֵֽז׃ ‬"
  },
  {
    "bookId": 19,
    "chapterId": 114,
    "verseId": 2,
    "text": "הָיְתָ֣ה יְהוּדָ֣ה לְקָדְשׁ֑וֹ יִ֝שְׂרָאֵ֗ל מַמְשְׁלוֹתָֽיו׃ ‬"
  },
  {
    "bookId": 19,
    "chapterId": 114,
    "verseId": 3,
    "text": "הַיָּ֣ם רָ֭אָה וַיָּנֹ֑ס הַ֝יַּרְדֵּ֗ן יִסֹּ֥ב לְאָחֽוֹר׃ ‬"
  },
  {
    "bookId": 19,
    "chapterId": 114,
    "verseId": 4,
    "text": "הֶֽ֭הָרִים רָקְד֣וּ כְאֵילִ֑ים גְּ֝בָע֗וֹת כִּבְנֵי־צֹֽאן׃ ‬"
  },
  {
    "bookId": 19,
    "chapterId": 114,
    "verseId": 5,
    "text": "מַה־לְּךָ֣ הַ֭יָּם כִּ֣י תָנ֑וּס הַ֝יַּרְדֵּ֗ן תִּסֹּ֥ב לְאָחֽוֹר׃ ‬"
  },
  {
    "bookId": 19,
    "chapterId": 114,
    "verseId": 6,
    "text": "הֶֽ֭הָרִים תִּרְקְד֣וּ כְאֵילִ֑ים גְּ֝בָע֗וֹת כִּבְנֵי־צֹֽאן׃ ‬"
  },
  {
    "bookId": 19,
    "chapterId": 114,
    "verseId": 7,
    "text": "מִלִּפְנֵ֣י אָ֭דוֹן ח֣וּלִי אָ֑רֶץ מִ֝לִּפְנֵ֗י אֱל֣וֹהַּ יַעֲקֹֽב׃ ‬"
  },
  {
    "bookId": 19,
    "chapterId": 114,
    "verseId": 8,
    "text": "הַהֹפְכִ֣י הַצּ֣וּר אֲגַם־מָ֑יִם חַ֝לָּמִ֗ישׁ לְמַעְיְנוֹ־מָֽיִם׃ ‬"
  }
]