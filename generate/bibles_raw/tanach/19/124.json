[
  {
    "bookId": 19,
    "chapterId": 124,
    "verseId": 1,
    "text": "שִׁ֥יר הַֽמַּעֲל֗וֹת לְדָ֫וִ֥ד לוּלֵ֣י יְ֭הוָה שֶׁהָ֣יָה לָ֑נוּ יֹֽאמַר־נָ֝א יִשְׂרָאֵֽל׃ ‬"
  },
  {
    "bookId": 19,
    "chapterId": 124,
    "verseId": 2,
    "text": "לוּלֵ֣י יְ֭הוָה שֶׁהָ֣יָה לָ֑נוּ בְּק֖וּם עָלֵ֣ינוּ אָדָֽם׃ ‬"
  },
  {
    "bookId": 19,
    "chapterId": 124,
    "verseId": 3,
    "text": "אֲ֭זַי חַיִּ֣ים בְּלָע֑וּנוּ בַּחֲר֖וֹת אַפָּ֣ם בָּֽנוּ׃ ‬"
  },
  {
    "bookId": 19,
    "chapterId": 124,
    "verseId": 4,
    "text": "אֲ֭זַי הַמַּ֣יִם שְׁטָפ֑וּנוּ נַ֗֜‪[c]‬חְלָה עָבַ֥ר עַל־נַפְשֵֽׁנוּ׃ ‬"
  },
  {
    "bookId": 19,
    "chapterId": 124,
    "verseId": 5,
    "text": "אֲ֭זַי עָבַ֣ר עַל־נַפְשֵׁ֑נוּ הַ֝מַּ֗יִם הַזֵּֽידוֹנִֽים׃ ‬"
  },
  {
    "bookId": 19,
    "chapterId": 124,
    "verseId": 6,
    "text": "בָּר֥וּךְ יְהוָ֑ה שֶׁלֹּ֥א נְתָנָ֥נוּ טֶ֝֗רֶף לְשִׁנֵּיהֶֽם׃ ‬"
  },
  {
    "bookId": 19,
    "chapterId": 124,
    "verseId": 7,
    "text": "נַפְשֵׁ֗נוּ כְּצִפּ֥וֹר נִמְלְטָה֮ מִפַּ֢ח י֫וֹקְשִׁ֥ים הַפַּ֥ח נִשְׁבָּ֗ר וַאֲנַ֥חְנוּ נִמְלָֽטְנוּ׃ ‬"
  },
  {
    "bookId": 19,
    "chapterId": 124,
    "verseId": 8,
    "text": "עֶ֭זְרֵנוּ בְּשֵׁ֣ם יְהוָ֑ה עֹ֝שֵׂ֗ה שָׁמַ֥יִם וָאָֽרֶץ׃ ‬"
  }
]