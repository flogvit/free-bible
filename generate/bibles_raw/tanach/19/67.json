[
  {
    "bookId": 19,
    "chapterId": 67,
    "verseId": 1,
    "text": "לַמְנַצֵּ֥ח בִּנְגִינֹ֗ת מִזְמ֥וֹר שִֽׁיר׃ ‬"
  },
  {
    "bookId": 19,
    "chapterId": 67,
    "verseId": 2,
    "text": "אֱ‪[t]‬לֹהִ֗ים יְחָנֵּ֥נוּ וִֽיבָרְכֵ֑נוּ יָ֤אֵ֥ר פָּנָ֖יו אִתָּ֣נוּ סֶֽלָה׃ ‬"
  },
  {
    "bookId": 19,
    "chapterId": 67,
    "verseId": 3,
    "text": "לָדַ֣עַת בָּאָ֣רֶץ דַּרְכֶּ֑ךָ בְּכָל־גּ֝וֹיִ֗ם יְשׁוּעָתֶֽךָ׃ ‬"
  },
  {
    "bookId": 19,
    "chapterId": 67,
    "verseId": 4,
    "text": "יוֹד֖וּךָ עַמִּ֥ים ׀ אֱלֹהִ֑ים י֝וֹד֗וּךָ עַמִּ֥ים כֻּלָּֽם׃ ‬"
  },
  {
    "bookId": 19,
    "chapterId": 67,
    "verseId": 5,
    "text": "יִֽשְׂמְח֥וּ וִֽירַנְּנ֗וּ לְאֻ֫מִּ֥ים כִּֽי־תִשְׁפֹּ֣ט עַמִּ֣ים מִישׁ֑וֹר וּלְאֻמִּ֓ים ׀ בָּאָ֖רֶץ תַּנְחֵ֣ם סֶֽלָה׃ ‬"
  },
  {
    "bookId": 19,
    "chapterId": 67,
    "verseId": 6,
    "text": "יוֹד֖וּךָ עַמִּ֥ים ׀ אֱלֹהִ֑ים י֝וֹד֗וּךָ עַמִּ֥ים כֻּלָּֽם׃ ‬"
  },
  {
    "bookId": 19,
    "chapterId": 67,
    "verseId": 7,
    "text": "אֶ֭רֶץ נָתְנָ֣ה יְבוּלָ֑הּ יְ֝בָרְכֵ֗נוּ אֱלֹהִ֥ים אֱלֹהֵֽינוּ׃ ‬"
  },
  {
    "bookId": 19,
    "chapterId": 67,
    "verseId": 8,
    "text": "יְבָרְכֵ֥נוּ אֱלֹהִ֑ים וְיִֽירְא֥וּ אֹ֝ת֗וֹ כָּל־אַפְסֵי־אָֽרֶץ׃ ‬"
  }
]