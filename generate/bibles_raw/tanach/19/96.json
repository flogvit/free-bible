[
  {
    "bookId": 19,
    "chapterId": 96,
    "verseId": 1,
    "text": "שִׁ֣ירוּ לַ֭יהוָה שִׁ֣יר חָדָ֑שׁ שִׁ֥ירוּ לַ֝יהוָ֗ה כָּל־הָאָֽרֶץ׃ ‬"
  },
  {
    "bookId": 19,
    "chapterId": 96,
    "verseId": 2,
    "text": "שִׁ֣ירוּ לַ֭יהוָה בָּרֲכ֣וּ שְׁמ֑וֹ בַּשְּׂר֥וּ מִיּֽוֹם־לְ֝י֗וֹם יְשׁוּעָתֽוֹ׃ ‬"
  },
  {
    "bookId": 19,
    "chapterId": 96,
    "verseId": 3,
    "text": "סַפְּר֣וּ בַגּוֹיִ֣ם כְּבוֹד֑וֹ בְּכָל־הָֽ֝עַמִּ֗ים נִפְלְאוֹתָֽיו׃ ‬"
  },
  {
    "bookId": 19,
    "chapterId": 96,
    "verseId": 4,
    "text": "כִּ֥י גָ֘ד֤וֹל יְהוָ֣ה וּמְהֻלָּ֣ל מְאֹ֑ד נוֹרָ֥א ה֝֗וּא עַל־כָּל־אֱלֹהִֽים׃ ‬"
  },
  {
    "bookId": 19,
    "chapterId": 96,
    "verseId": 5,
    "text": "כִּ֤י ׀ כָּל־אֱלֹהֵ֣י הָעַמִּ֣ים אֱלִילִ֑ים וַֽ֝יהוָ֗ה שָׁמַ֥יִם עָשָֽׂה׃ ‬"
  },
  {
    "bookId": 19,
    "chapterId": 96,
    "verseId": 6,
    "text": "הוֹד־וְהָדָ֥ר לְפָנָ֑יו עֹ֥ז וְ֝תִפְאֶ֗רֶת בְּמִקְדָּשֽׁוֹ׃ ‬"
  },
  {
    "bookId": 19,
    "chapterId": 96,
    "verseId": 7,
    "text": "הָב֣וּ לַ֭יהוָה מִשְׁפְּח֣וֹת עַמִּ֑ים הָב֥וּ לַ֝יהוָ֗ה כָּב֥וֹד וָעֹֽז׃ ‬"
  },
  {
    "bookId": 19,
    "chapterId": 96,
    "verseId": 8,
    "text": "הָב֣וּ לַ֭יהוָה כְּב֣וֹד שְׁמ֑וֹ שְׂאֽוּ־מִ֝נְחָ֗ה וּבֹ֥אוּ לְחַצְרוֹתָֽיו׃ ‬"
  },
  {
    "bookId": 19,
    "chapterId": 96,
    "verseId": 9,
    "text": "הִשְׁתַּחֲו֣וּ לַ֭יהוָה בְּהַדְרַת־קֹ֑דֶשׁ חִ֥ילוּ מִ֝פָּנָ֗יו כָּל־הָאָֽרֶץ׃ ‬"
  },
  {
    "bookId": 19,
    "chapterId": 96,
    "verseId": 10,
    "text": "אִמְר֤וּ בַגּוֹיִ֨ם ׀ יְה֘וָ֤ה מָלָ֗ךְ אַף־תִּכּ֣וֹן תֵּ֭בֵל בַּל־תִּמּ֑וֹט יָדִ֥ין עַ֝מִּ֗ים בְּמֵישָׁרִֽים׃ ‬"
  },
  {
    "bookId": 19,
    "chapterId": 96,
    "verseId": 11,
    "text": "יִשְׂמְח֣וּ הַ֭שָּׁמַיִם וְתָגֵ֣ל הָאָ֑רֶץ יִֽרְעַ֥ם הַ֝יָּ֗ם וּמְלֹאֽוֹ׃ ‬"
  },
  {
    "bookId": 19,
    "chapterId": 96,
    "verseId": 12,
    "text": "יַעֲלֹ֣ז שָׂ֭דַי וְכָל־אֲשֶׁר־בּ֑וֹ אָ֥ז יְ֝רַנְּנ֗וּ כָּל־עֲצֵי־יָֽעַר׃ ‬"
  },
  {
    "bookId": 19,
    "chapterId": 96,
    "verseId": 13,
    "text": "לִפְנֵ֤י יְהוָ֨ה ׀ כִּ֬י בָ֗א כִּ֥י בָא֮ לִשְׁפֹּ֢ט הָ֫אָ֥רֶץ יִשְׁפֹּֽט־תֵּבֵ֥ל בְּצֶ֑דֶק וְ֝עַמִּ֗ים בֶּאֱמוּנָתֽוֹ׃ ‬"
  }
]