[
  {
    "bookId": 19,
    "chapterId": 129,
    "verseId": 1,
    "text": "שִׁ֗יר הַֽמַּ֫עֲל֥וֹת רַ֭בַּת צְרָר֣וּנִי מִנְּעוּרַ֑י יֹֽאמַר־נָ֝א יִשְׂרָאֵֽל׃ ‬"
  },
  {
    "bookId": 19,
    "chapterId": 129,
    "verseId": 2,
    "text": "רַ֭בַּת צְרָר֣וּנִי מִנְּעוּרָ֑י גַּ֝ם לֹא־יָ֥כְלוּ לִֽי׃ ‬"
  },
  {
    "bookId": 19,
    "chapterId": 129,
    "verseId": 3,
    "text": "עַל־גַּ֭בִּי חָרְשׁ֣וּ חֹרְשִׁ֑ים הֶ֝אֱרִ֗יכוּ *למענותם **לְמַעֲנִיתָֽם׃ ‬"
  },
  {
    "bookId": 19,
    "chapterId": 129,
    "verseId": 4,
    "text": "יְהוָ֥ה צַדִּ֑יק קִ֝צֵּ֗ץ עֲב֣וֹת רְשָׁעִֽים׃ ‬"
  },
  {
    "bookId": 19,
    "chapterId": 129,
    "verseId": 5,
    "text": "יֵ֭בֹשׁוּ וְיִסֹּ֣גוּ אָח֑וֹר כֹּ֝֗ל שֹׂנְאֵ֥י צִיּֽוֹן׃ ‬"
  },
  {
    "bookId": 19,
    "chapterId": 129,
    "verseId": 6,
    "text": "יִ֭הְיוּ כַּחֲצִ֣יר גַּגּ֑וֹת שֶׁקַּדְמַ֖ת שָׁלַ֣ף יָבֵֽשׁ׃ ‬"
  },
  {
    "bookId": 19,
    "chapterId": 129,
    "verseId": 7,
    "text": "שֶׁלֹּ֤א מִלֵּ֖א כַפּ֥וֹ קוֹצֵ֗ר וְחִצְנ֥וֹ מְעַמֵּֽר׃ ‬"
  },
  {
    "bookId": 19,
    "chapterId": 129,
    "verseId": 8,
    "text": "וְלֹ֤א אָֽמְר֨וּ ׀ הָעֹבְרִ֗ים בִּרְכַּֽת־יְהוָ֥ה אֲלֵיכֶ֑ם בֵּרַ֥כְנוּ אֶ֝תְכֶ֗ם בְּשֵׁ֣ם יְהוָֽה׃ ‬"
  }
]