[
  {
    "bookId": 19,
    "chapterId": 3,
    "verseId": 1,
    "text": "מִזְמ֥וֹר לְדָוִ֑ד בְּ֝בָרְח֗וֹ מִפְּנֵ֤י ׀ אַבְשָׁל֬וֹם בְּנֽוֹ׃ ‬"
  },
  {
    "bookId": 19,
    "chapterId": 3,
    "verseId": 2,
    "text": "יְ֭הוָה מָֽה־רַבּ֣וּ צָרָ֑י רַ֝בִּ֗ים קָמִ֥ים עָלָֽי׃ ‬"
  },
  {
    "bookId": 19,
    "chapterId": 3,
    "verseId": 3,
    "text": "רַבִּים֮ אֹמְרִ֢ים לְנַ֫פְשִׁ֥י אֵ֤ין יְֽשׁוּעָ֓תָה לּ֬וֹ בֵֽאלֹהִ֬ים סֶֽלָה׃ ‬"
  },
  {
    "bookId": 19,
    "chapterId": 3,
    "verseId": 4,
    "text": "וְאַתָּ֣ה יְ֭הוָה מָגֵ֣ן בַּעֲדִ֑י כְּ֝בוֹדִ֗י וּמֵרִ֥ים רֹאשִֽׁי׃ ‬"
  },
  {
    "bookId": 19,
    "chapterId": 3,
    "verseId": 5,
    "text": "ק֭וֹלִי אֶל־יְהוָ֣ה אֶקְרָ֑א וַיַּֽעֲנֵ֨נִי מֵהַ֖ר קָדְשׁ֣וֹ סֶֽלָה׃ ‬"
  },
  {
    "bookId": 19,
    "chapterId": 3,
    "verseId": 6,
    "text": "אֲנִ֥י שָׁכַ֗בְתִּי וָֽאִ֫ישָׁ֥נָה הֱקִיצ֑וֹתִי כִּ֖י יְהוָ֣ה יִסְמְכֵֽנִי׃ ‬"
  },
  {
    "bookId": 19,
    "chapterId": 3,
    "verseId": 7,
    "text": "לֹֽא־אִ֭ירָא מֵרִבְב֥וֹת עָ֑ם אֲשֶׁ֥ר סָ֝בִ֗יב שָׁ֣תוּ עָלָֽי׃ ‬"
  },
  {
    "bookId": 19,
    "chapterId": 3,
    "verseId": 8,
    "text": "ק֘וּמָ֤ה יְהוָ֨ה ׀ הוֹשִׁ֘יעֵ֤נִי אֱלֹהַ֗י כִּֽי־הִכִּ֣יתָ אֶת־כָּל־אֹיְבַ֣י לֶ֑חִי שִׁנֵּ֖י רְשָׁעִ֣ים שִׁבַּֽרְתָּ׃ ‬"
  },
  {
    "bookId": 19,
    "chapterId": 3,
    "verseId": 9,
    "text": "לַיהוָ֥ה הַיְשׁוּעָ֑ה עַֽל־עַמְּךָ֖ בִרְכָתֶ֣ךָ סֶּֽלָה׃ ‬"
  }
]