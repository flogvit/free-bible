[
  {
    "bookId": 19,
    "chapterId": 100,
    "verseId": 1,
    "text": "מִזְמ֥וֹר לְתוֹדָ֑ה הָרִ֥יעוּ לַ֝יהוָ֗ה כָּל־הָאָֽרֶץ׃ ‬"
  },
  {
    "bookId": 19,
    "chapterId": 100,
    "verseId": 2,
    "text": "עִבְד֣וּ אֶת־יְהוָ֣ה בְּשִׂמְחָ֑ה בֹּ֥אוּ לְ֝פָנָ֗יו בִּרְנָנָֽה׃ ‬"
  },
  {
    "bookId": 19,
    "chapterId": 100,
    "verseId": 3,
    "text": "דְּע֗וּ כִּֽי־יְהוָה֮ ה֤וּא אֱלֹ֫הִ֥ים הֽוּא־עָ֭שָׂנוּ *ולא **וְל֣וֹ אֲנַ֑חְנוּ עַ֝מּ֗וֹ וְצֹ֣אן מַרְעִיתֽוֹ׃ ‬"
  },
  {
    "bookId": 19,
    "chapterId": 100,
    "verseId": 4,
    "text": "בֹּ֤אוּ שְׁעָרָ֨יו ׀ בְּתוֹדָ֗ה חֲצֵרֹתָ֥יו בִּתְהִלָּ֑ה הֽוֹדוּ־ל֝֗וֹ בָּרֲכ֥וּ שְׁמֽוֹ׃ ‬"
  },
  {
    "bookId": 19,
    "chapterId": 100,
    "verseId": 5,
    "text": "כִּי־ט֣וֹב יְ֭הֹוָה לְעוֹלָ֣ם חַסְדּ֑וֹ וְעַד־דֹּ֥ר וָ֝דֹ֗ר אֱמוּנָתֽוֹ׃ ‬"
  }
]