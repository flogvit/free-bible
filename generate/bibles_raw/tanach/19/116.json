[
  {
    "bookId": 19,
    "chapterId": 116,
    "verseId": 1,
    "text": "אָ֭הַבְתִּי כִּֽי־יִשְׁמַ֥ע ׀ יְהוָ֑ה אֶת־ק֝וֹלִ֗י תַּחֲנוּנָֽי׃ ‬"
  },
  {
    "bookId": 19,
    "chapterId": 116,
    "verseId": 2,
    "text": "כִּֽי־הִטָּ֣ה אָזְנ֣וֹ לִ֑י וּבְיָמַ֥י אֶקְרָֽא׃ ‬"
  },
  {
    "bookId": 19,
    "chapterId": 116,
    "verseId": 3,
    "text": "אֲפָפ֤וּנִי ׀ חֶבְלֵי־מָ֗וֶת וּמְצָרֵ֣י שְׁא֣וֹל מְצָא֑וּנִי צָרָ֖ה וְיָג֣וֹן אֶמְצָֽא׃ ‬"
  },
  {
    "bookId": 19,
    "chapterId": 116,
    "verseId": 4,
    "text": "וּבְשֵֽׁם־יְהוָ֥ה אֶקְרָ֑א אָנָּ֥ה יְ֝הוָ֗ה מַלְּטָ֥ה נַפְשִֽׁי׃ ‬"
  },
  {
    "bookId": 19,
    "chapterId": 116,
    "verseId": 5,
    "text": "חַנּ֣וּן יְהֹוָ֣ה וְצַדִּ֑יק וֵ֖אלֹהֵ֣ינוּ מְרַחֵֽם׃ ‬"
  },
  {
    "bookId": 19,
    "chapterId": 116,
    "verseId": 6,
    "text": "שֹׁמֵ֣ר פְּתָאיִ֣ם יְהֹוָ֑ה דַּ֝לּוֹתִ֗י וְלִ֣י יְהוֹשִֽׁיעַ׃ ‬"
  },
  {
    "bookId": 19,
    "chapterId": 116,
    "verseId": 7,
    "text": "שׁוּבִ֣י נַ֭פְשִׁי לִמְנוּחָ֑יְכִי כִּֽי־יְ֝הוָ֗ה גָּמַ֥ל עָלָֽיְכִי׃ ‬"
  },
  {
    "bookId": 19,
    "chapterId": 116,
    "verseId": 8,
    "text": "כִּ֤י חִלַּ֥צְתָּ נַפְשִׁ֗י מִ֫מָּ֥וֶת אֶת־עֵינִ֥י מִן־דִּמְעָ֑ה אֶת־רַגְלִ֥י מִדֶּֽחִי׃ ‬"
  },
  {
    "bookId": 19,
    "chapterId": 116,
    "verseId": 9,
    "text": "אֶ֭תְהַלֵּךְ לִפְנֵ֣י יְהוָ֑ה בְּ֝אַרְצ֗וֹת הַֽחַיִּֽים׃ ‬"
  },
  {
    "bookId": 19,
    "chapterId": 116,
    "verseId": 10,
    "text": "הֶ֭אֱמַנְתִּי כִּ֣י אֲדַבֵּ֑ר אֲ֝נִ֗י עָנִ֥יתִי מְאֹֽד׃ ‬"
  },
  {
    "bookId": 19,
    "chapterId": 116,
    "verseId": 11,
    "text": "אֲ֭נִי אָמַ֣רְתִּי בְחָפְזִ֑י כָּֽל־הָאָדָ֥ם כֹּזֵֽב׃ ‬"
  },
  {
    "bookId": 19,
    "chapterId": 116,
    "verseId": 12,
    "text": "מָֽה־אָשִׁ֥יב לַיהוָ֑ה כָּֽל־תַּגְמוּל֥וֹהִי עָלָֽי׃ ‬"
  },
  {
    "bookId": 19,
    "chapterId": 116,
    "verseId": 13,
    "text": "כּוֹס־יְשׁוּע֥וֹת אֶשָּׂ֑א וּבְשֵׁ֖ם יְהוָ֣ה אֶקְרָֽא׃ ‬"
  },
  {
    "bookId": 19,
    "chapterId": 116,
    "verseId": 14,
    "text": "נְ֭דָרַי לַיהוָ֣ה אֲשַׁלֵּ֑ם נֶגְדָה־נָּ֝֗א לְכָל־עַמּֽוֹ׃ ‬"
  },
  {
    "bookId": 19,
    "chapterId": 116,
    "verseId": 15,
    "text": "יָ֭קָר בְּעֵינֵ֣י יְהוָ֑ה הַ֝מָּ֗וְתָה לַחֲסִידָֽיו׃ ‬"
  },
  {
    "bookId": 19,
    "chapterId": 116,
    "verseId": 16,
    "text": "אֽ͏ָנָּ֣ה יְהוָה֮ כִּֽי־אֲנִ֢י עַ֫בְדֶּ֥ךָ אֲ‍ֽנִי־עַ֭בְדְּךָ בֶּן־אֲמָתֶ֑ךָ פִּ֝תַּ֗חְתָּ לְמוֹסֵרָֽי׃ ‬"
  },
  {
    "bookId": 19,
    "chapterId": 116,
    "verseId": 17,
    "text": "לְֽךָ־אֶ֭זְבַּח זֶ֣בַח תּוֹדָ֑ה וּבְשֵׁ֖ם יְהוָ֣ה אֶקְרָֽא׃ ‬"
  },
  {
    "bookId": 19,
    "chapterId": 116,
    "verseId": 18,
    "text": "נְ֭דָרַי לַיהוָ֣ה אֲשַׁלֵּ֑ם נֶגְדָה־נָּ֝֗א לְכָל־עַמּֽוֹ׃ ‬"
  },
  {
    "bookId": 19,
    "chapterId": 116,
    "verseId": 19,
    "text": "בְּחַצְר֤וֹת ׀ בֵּ֤ית יְהוָ֗ה בְּֽת֘וֹכֵ֤כִי יְֽרוּשָׁלִָ֗ם הַֽלְלוּ־יָֽהּ׃ ‬"
  }
]