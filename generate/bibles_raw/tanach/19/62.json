[
  {
    "bookId": 19,
    "chapterId": 62,
    "verseId": 1,
    "text": "לַמְנַצֵּ֥חַ עַֽל־יְדוּת֗וּן מִזְמ֥וֹר לְדָוִֽד׃ ‬"
  },
  {
    "bookId": 19,
    "chapterId": 62,
    "verseId": 2,
    "text": "אַ֣ךְ אֶל־אֱ֭לֹהִים דּֽוּמִיָּ֣ה נַפְשִׁ֑י מִ֝מֶּ֗נּוּ יְשׁוּעָתִֽי׃ ‬"
  },
  {
    "bookId": 19,
    "chapterId": 62,
    "verseId": 3,
    "text": "אַךְ־ה֣וּא צ֭וּרִי וִֽישׁוּעָתִ֑י מִ֝שְׂגַּבִּ֗י לֹא־אֶמּ֥וֹט רַבָּֽה׃ ‬"
  },
  {
    "bookId": 19,
    "chapterId": 62,
    "verseId": 4,
    "text": "עַד־אָ֤נָה ׀ תְּהֽוֹתְת֣וּ עַל‪[c]‬ אִישׁ֮ תְּרָצְּח֢וּ כֻ֫לְּכֶ֥ם כְּקִ֥יר נָט֑וּי גָּ֝דֵ֗ר הַדְּחוּיֽ͏ָה׃ ‬"
  },
  {
    "bookId": 19,
    "chapterId": 62,
    "verseId": 5,
    "text": "אַ֤ךְ מִשְּׂאֵת֨וֹ ׀ יָעֲצ֣וּ לְהַדִּיחַ֮ יִרְצ֢וּ כָ֫זָ֥ב בְּפִ֥יו יְבָרֵ֑כוּ וּ֝בְקִרְבָּ֗ם יְקַלְלוּ־סֶֽלָה׃ ‬"
  },
  {
    "bookId": 19,
    "chapterId": 62,
    "verseId": 6,
    "text": "אַ֣ךְ לֵ֭אלֹהִים דּ֣וֹמִּי נַפְשִׁ֑י כִּי־מִ֝מֶּ֗נּוּ תִּקְוָתִֽי׃ ‬"
  },
  {
    "bookId": 19,
    "chapterId": 62,
    "verseId": 7,
    "text": "אַךְ־ה֣וּא צ֭וּרִי וִֽישׁוּעָתִ֑י מִ֝שְׂגַּבִּ֗י לֹ֣א אֶמּֽוֹט׃ ‬"
  },
  {
    "bookId": 19,
    "chapterId": 62,
    "verseId": 8,
    "text": "עַל־אֱ֭לֹהִים יִשְׁעִ֣י וּכְבוֹדִ֑י צוּר־עֻזִּ֥י מַ֝חְסִ֗י בֵּֽאלֹהִֽים׃ ‬"
  },
  {
    "bookId": 19,
    "chapterId": 62,
    "verseId": 9,
    "text": "בִּטְח֘וּ ב֤וֹ בְכָל־עֵ֨ת ׀ עָ֗ם שִׁפְכֽוּ־לְפָנָ֥יו לְבַבְכֶ֑ם אֱלֹהִ֖ים מַחֲסֶה־לָּ֣נוּ סֶֽלָה׃ ‬"
  },
  {
    "bookId": 19,
    "chapterId": 62,
    "verseId": 10,
    "text": "אַ֤ךְ ׀ הֶ֥בֶל בְּנֵֽי־אָדָם֮ כָּזָ֢ב בְּנֵ֫י אִ֥ישׁ בְּמֹאזְנַ֥יִם לַעֲל֑וֹת הֵ֝֗מָּה מֵהֶ֥בֶל יָֽחַד׃ ‬"
  },
  {
    "bookId": 19,
    "chapterId": 62,
    "verseId": 11,
    "text": "אַל־תִּבְטְח֣וּ בְעֹשֶׁק֮ וּבְגָזֵ֢ל אַל־תֶּ֫הְבָּ֥לוּ חַ֤יִל ׀ כִּֽי־יָנ֑וּב אַל־תָּשִׁ֥יתוּ לֵֽב׃ ‬"
  },
  {
    "bookId": 19,
    "chapterId": 62,
    "verseId": 12,
    "text": "אַחַ֤ת ׀ דִּבֶּ֬ר אֱלֹהִ֗ים שְׁתַּֽיִם־ז֥וּ שָׁמָ֑עְתִּי כִּ֥י עֹ֝֗ז לֵאלֹהִֽים׃ ‬"
  },
  {
    "bookId": 19,
    "chapterId": 62,
    "verseId": 13,
    "text": "וּלְךָֽ־אֲדֹנָ֥י חָ֑סֶד כִּֽי־אַתָּ֨ה תְשַׁלֵּ֖ם לְאִ֣ישׁ כְּֽמַעֲשֵֽׂהוּ׃ ‬"
  }
]