[
  {
    "bookId": 13,
    "chapterId": 8,
    "verseId": 1,
    "text": "וּבִ֨נְיָמִ֔ן הוֹלִ֖יד אֶת־בֶּ֣לַע בְּכֹר֑וֹ אַשְׁבֵּל֙ הַשֵּׁנִ֔י וְאַחְרַ֖ח הַשְּׁלִישִֽׁי׃ ‬"
  },
  {
    "bookId": 13,
    "chapterId": 8,
    "verseId": 2,
    "text": "נוֹחָה֙ הָֽרְבִיעִ֔י וְרָפָ֖א הַחֲמִישִֽׁי׃ ס ‬"
  },
  {
    "bookId": 13,
    "chapterId": 8,
    "verseId": 3,
    "text": "וַיִּהְי֥וּ בָנִ֖ים לְבָ֑לַע אַדָּ֥ר וְגֵרָ֖א וַאֲבִיהֽוּד׃ ‬"
  },
  {
    "bookId": 13,
    "chapterId": 8,
    "verseId": 4,
    "text": "וַאֲבִישׁ֥וּעַ וְנַעֲמָ֖ן וַאֲחֽוֹחַ׃ ‬"
  },
  {
    "bookId": 13,
    "chapterId": 8,
    "verseId": 5,
    "text": "וְגֵרָ֥א וּשְׁפוּפָ֖ן וְחוּרָֽם׃ ‬"
  },
  {
    "bookId": 13,
    "chapterId": 8,
    "verseId": 6,
    "text": "וְאֵ֖לֶּה בְּנֵ֣י אֵח֑וּד אֵ֣לֶּה הֵ֞ם רָאשֵׁ֤י אָבוֹת֙ לְי֣וֹשְׁבֵי גֶ֔בַע וַיַּגְל֖וּם אֶל־מָנָֽחַת׃ ‬"
  },
  {
    "bookId": 13,
    "chapterId": 8,
    "verseId": 7,
    "text": "וְנַעֲמָ֧ן וַאֲחִיָּ֛ה וְגֵרָ֖א ה֣וּא הֶגְלָ֑ם וְהוֹלִ֥יד אֶת־עֻזָּ֖א וְאֶת־אֲחִיחֻֽד׃ ‬"
  },
  {
    "bookId": 13,
    "chapterId": 8,
    "verseId": 8,
    "text": "וְשַׁחֲרַ֗יִם הוֹלִיד֙ בִּשְׂדֵ֣ה מוֹאָ֔ב מִן־שִׁלְח֖וֹ אֹתָ֑ם חוּשִׁ֥ים וְאֶֽת־בַּעֲרָ֖א נָשָֽׁיו׃ ‬"
  },
  {
    "bookId": 13,
    "chapterId": 8,
    "verseId": 9,
    "text": "וַיּ֖וֹלֶד מִן־חֹ֣דֶשׁ אִשְׁתּ֑וֹ אֶת־יוֹבָב֙ וְאֶת־צִבְיָ֔א וְאֶת־מֵישָׁ֖א וְאֶת־מַלְכָּֽם׃ ‬"
  },
  {
    "bookId": 13,
    "chapterId": 8,
    "verseId": 10,
    "text": "וְאֶת־יְע֥וּץ וְאֶת־שָֽׂכְיָ֖ה וְאֶת־מִרְמָ֑ה אֵ֥לֶּה בָנָ֖יו רָאשֵׁ֥י אָבֽוֹת׃ ‬"
  },
  {
    "bookId": 13,
    "chapterId": 8,
    "verseId": 11,
    "text": "וּמֵחֻשִׁ֛ים הוֹלִ֥יד אֶת־אֲבִיט֖וּב וְאֶת־אֶלְפָּֽעַל׃ ‬"
  },
  {
    "bookId": 13,
    "chapterId": 8,
    "verseId": 12,
    "text": "וּבְנֵ֣י אֶלְפַּ֔עַל עֵ֥בֶר וּמִשְׁעָ֖ם וָשָׁ֑מֶד ה֚וּא בָּנָ֣ה אֶת־אוֹנ֔וֹ וְאֶת־לֹ֖ד וּבְנֹתֶֽיהָ׃ ‬"
  },
  {
    "bookId": 13,
    "chapterId": 8,
    "verseId": 13,
    "text": "וּבְרִעָ֣ה וָשֶׁ֔מַע הֵ֚מָּה רָאשֵׁ֣י הָאָב֔וֹת לְיוֹשְׁבֵ֖י אַיָּל֑וֹן הֵ֥מָּה הִבְרִ֖יחוּ אֶת־י֥וֹשְׁבֵי גַֽת׃ ‬"
  },
  {
    "bookId": 13,
    "chapterId": 8,
    "verseId": 14,
    "text": "וְאַחְי֥וֹ שָׁשָׁ֖ק וִירֵמֽוֹת׃ ‬"
  },
  {
    "bookId": 13,
    "chapterId": 8,
    "verseId": 15,
    "text": "וּזְבַדְיָ֥ה וַעֲרָ֖ד וָעָֽדֶר׃ ‬"
  },
  {
    "bookId": 13,
    "chapterId": 8,
    "verseId": 16,
    "text": "וּמִיכָאֵ֧ל וְיִשְׁפָּ֛ה וְיוֹחָ֖א בְּנֵ֥י בְרִיעָֽה׃ ‬"
  },
  {
    "bookId": 13,
    "chapterId": 8,
    "verseId": 17,
    "text": "וּזְבַדְיָ֥ה וּמְשֻׁלָּ֖ם וְחִזְקִ֥י וָחָֽבֶר׃ ‬"
  },
  {
    "bookId": 13,
    "chapterId": 8,
    "verseId": 18,
    "text": "וְיִשְׁמְרַ֧י וְיִזְלִיאָ֛ה וְיוֹבָ֖ב בְּנֵ֥י אֶלְפָּֽעַל׃ ‬"
  },
  {
    "bookId": 13,
    "chapterId": 8,
    "verseId": 19,
    "text": "וְיָקִ֥ים וְזִכְרִ֖י וְזַבְדִּֽי׃ ‬"
  },
  {
    "bookId": 13,
    "chapterId": 8,
    "verseId": 20,
    "text": "וֶאֱלִיעֵנַ֥י וְצִלְּתַ֖י וֶאֱלִיאֵֽל׃ ‬"
  },
  {
    "bookId": 13,
    "chapterId": 8,
    "verseId": 21,
    "text": "וַעֲדָיָ֧ה וּבְרָאיָ֛ה וְשִׁמְרָ֖ת בְּנֵ֥י שִׁמְעִֽי׃ ‬"
  },
  {
    "bookId": 13,
    "chapterId": 8,
    "verseId": 22,
    "text": "וְיִשְׁפָּ֥ן וָעֵ֖בֶר וֶאֱלִיאֵֽל׃ ‬"
  },
  {
    "bookId": 13,
    "chapterId": 8,
    "verseId": 23,
    "text": "וְעַבְדּ֥וֹן וְזִכְרִ֖י וְחָנָֽן׃ ‬"
  },
  {
    "bookId": 13,
    "chapterId": 8,
    "verseId": 24,
    "text": "וַחֲנַנְיָ֥ה וְעֵילָ֖ם וְעַנְתֹתִיָּֽה׃ ‬"
  },
  {
    "bookId": 13,
    "chapterId": 8,
    "verseId": 25,
    "text": "וְיִפְדְיָ֥ה *ופניאל **וּפְנוּאֵ֖ל בְּנֵ֥י שָׁשָֽׁק׃ ‬"
  },
  {
    "bookId": 13,
    "chapterId": 8,
    "verseId": 26,
    "text": "וְשַׁמְשְׁרַ֥י וּשְׁחַרְיָ֖ה וַעֲתַלְיָֽה׃ ‬"
  },
  {
    "bookId": 13,
    "chapterId": 8,
    "verseId": 27,
    "text": "וְיַעֲרֶשְׁיָ֧ה וְאֵלִיָּ֛ה וְזִכְרִ֖י בְּנֵ֥י יְרֹחָֽם׃ ‬"
  },
  {
    "bookId": 13,
    "chapterId": 8,
    "verseId": 28,
    "text": "אֵ֣לֶּה רָאשֵׁ֥י אָב֛וֹת לְתֹלְדוֹתָ֖ם רָאשִׁ֑ים אֵ֖לֶּה יָשְׁב֥וּ בִירוּשָׁלָֽ͏ִם׃ ס ‬"
  },
  {
    "bookId": 13,
    "chapterId": 8,
    "verseId": 29,
    "text": "וּבְגִבְע֥וֹן יָשְׁב֖וּ אֲבִ֣י גִבְע֑וֹן וְשֵׁ֥ם אִשְׁתּ֖וֹ מַעֲכָֽה׃ ‬"
  },
  {
    "bookId": 13,
    "chapterId": 8,
    "verseId": 30,
    "text": "וּבְנ֥וֹ הַבְּכ֖וֹר עַבְדּ֑וֹן וְצ֥וּר וְקִ֖ישׁ וּבַ֥עַל וְנָדָֽב׃ ‬"
  },
  {
    "bookId": 13,
    "chapterId": 8,
    "verseId": 31,
    "text": "וּגְד֥וֹר וְאַחְי֖וֹ וָזָֽכֶר׃ ‬"
  },
  {
    "bookId": 13,
    "chapterId": 8,
    "verseId": 32,
    "text": "וּמִקְל֖וֹת הוֹלִ֣יד אֶת־שִׁמְאָ֑ה וְאַף־הֵ֗מָּה נֶ֧גֶד אֲחֵיהֶ֛ם יָשְׁב֥וּ בִירוּשָׁלַ֖͏ִם עִם־אֲחֵיהֶֽם׃ ס ‬"
  },
  {
    "bookId": 13,
    "chapterId": 8,
    "verseId": 33,
    "text": "וְנֵר֙ הוֹלִ֣יד אֶת־קִ֔ישׁ וְקִ֖ישׁ הוֹלִ֣יד אֶת־שָׁא֑וּל וְשָׁא֗וּל הוֹלִ֤יד אֶת־יְהֽוֹנָתָן֙ וְאֶת־מַלְכִּי־שׁ֔וּעַ וְאֶת־אֲבִֽינָדָ֖ב וְאֶת־אֶשְׁבָּֽעַל׃ ‬"
  },
  {
    "bookId": 13,
    "chapterId": 8,
    "verseId": 34,
    "text": "וּבֶן־יְהוֹנָתָ֖ן מְרִ֣יב בָּ֑עַל וּמְרִ֥יב בַּ֖עַל הוֹלִ֥יד אֶת־מִיכָֽה׃ ס ‬"
  },
  {
    "bookId": 13,
    "chapterId": 8,
    "verseId": 35,
    "text": "וּבְנֵ֖י מִיכָ֑ה פִּית֥וֹן וָמֶ֖לֶךְ וְתַאְרֵ֥עַ וְאָחָֽז׃ ‬"
  },
  {
    "bookId": 13,
    "chapterId": 8,
    "verseId": 36,
    "text": "וְאָחָז֙ הוֹלִ֣יד אֶת־יְהוֹעַדָּ֔ה וִיהֽוֹעַדָּ֗ה הוֹלִ֛יד אֶת־עָלֶ֥מֶת וְאֶת־עַזְמָ֖וֶת וְאֶת־זִמְרִ֑י וְזִמְרִ֖י הוֹלִ֥יד אֶת־מוֹצָֽא׃ ‬"
  },
  {
    "bookId": 13,
    "chapterId": 8,
    "verseId": 37,
    "text": "וּמוֹצָ֖א הוֹלִ֣יד אֶת־בִּנְעָ֑א רָפָ֥ה בְנ֛וֹ אֶלְעָשָׂ֥ה בְנ֖וֹ אָצֵ֥ל בְּנֽוֹ׃ ‬"
  },
  {
    "bookId": 13,
    "chapterId": 8,
    "verseId": 38,
    "text": "וּלְאָצֵל֮ שִׁשָּׁ֣ה בָנִים֒ וְאֵ֣לֶּה שְׁמוֹתָ֗ם עַזְרִיקָ֥ם ׀ בֹּ֙כְרוּ֙ וְיִשְׁמָעֵ֣אל וּשְׁעַרְיָ֔ה וְעֹבַדְיָ֖ה וְחָנָ֑ן כָּל־אֵ֖לֶּה בְּנֵ֥י אָצַֽל׃ ‬"
  },
  {
    "bookId": 13,
    "chapterId": 8,
    "verseId": 39,
    "text": "וּבְנֵ֖י עֵ֣שֶׁק אָחִ֑יו אוּלָ֣ם בְּכֹר֔וֹ יְעוּשׁ֙ הַשֵּׁנִ֔י וֽ͏ֶאֱלִיפֶ֖לֶט הַשְּׁלִשִֽׁי׃ ‬"
  },
  {
    "bookId": 13,
    "chapterId": 8,
    "verseId": 40,
    "text": "וַֽיִּהְי֣וּ בְנֵי־א֠וּלָם אֲנָשִׁ֨ים גִּבֹּרֵי־חַ֜יִל דֹּ֣רְכֵי קֶ֗שֶׁת וּמַרְבִּ֤ים בָּנִים֙ וּבְנֵ֣י בָנִ֔ים מֵאָ֖ה וַחֲמִשִּׁ֑ים כָּל־אֵ֖לֶּה מִבְּנֵ֥י בִנְיָמִֽן׃ פ ‬"
  }
]