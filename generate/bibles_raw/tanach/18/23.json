[
  {
    "bookId": 18,
    "chapterId": 23,
    "verseId": 1,
    "text": "וַיַּ֥עַן אִיּ֗וֹב וַיֹּאמַֽר׃ ‬"
  },
  {
    "bookId": 18,
    "chapterId": 23,
    "verseId": 2,
    "text": "גַּם־הַ֭יּוֹם מְרִ֣י שִׂחִ֑י יָ֝דִ֗י כָּבְדָ֥ה עַל־אַנְחָתִֽי׃ ‬"
  },
  {
    "bookId": 18,
    "chapterId": 23,
    "verseId": 3,
    "text": "מִֽי־יִתֵּ֣ן יָ֭דַעְתִּי וְאֶמְצָאֵ֑הוּ אָ֝ב֗וֹא עַד־תְּכוּנָתֽוֹ׃ ‬"
  },
  {
    "bookId": 18,
    "chapterId": 23,
    "verseId": 4,
    "text": "אֶעֶרְכָ֣ה לְפָנָ֣יו מִשְׁפָּ֑ט וּ֝פִ֗י אֲמַלֵּ֥א תוֹכָחֽוֹת׃ ‬"
  },
  {
    "bookId": 18,
    "chapterId": 23,
    "verseId": 5,
    "text": "אֵ֭דְעָה מִלִּ֣ים יַעֲנֵ֑נִי וְ֝אָבִ֗ינָה מַה־יֹּ֥אמַר לִֽי׃ ‬"
  },
  {
    "bookId": 18,
    "chapterId": 23,
    "verseId": 6,
    "text": "הַבְּרָב־כֹּ֭חַ יָרִ֣יב עִמָּדִ֑י לֹ֥א אַךְ־ה֝֗וּא יָשִׂ֥ם בִּֽי׃ ‬"
  },
  {
    "bookId": 18,
    "chapterId": 23,
    "verseId": 7,
    "text": "שָׁ֗ם יָ֭שָׁר נוֹכָ֣ח עִמּ֑וֹ וַאֲפַלְּטָ֥ה לָ֝נֶ֗צַח מִשֹּׁפְטִֽי׃ ‬"
  },
  {
    "bookId": 18,
    "chapterId": 23,
    "verseId": 8,
    "text": "הֵ֤ן קֶ֣דֶם אֶהֱלֹ֣ךְ וְאֵינֶ֑נּוּ וְ֝אָח֗וֹר וְֽלֹא־אָבִ֥ין לֽוֹ׃ ‬"
  },
  {
    "bookId": 18,
    "chapterId": 23,
    "verseId": 9,
    "text": "שְׂמֹ֣אול בַּעֲשֹׂת֣וֹ וְלֹא־אָ֑חַז יַעְטֹ֥ף יָ֝מִ֗ין וְלֹ֣א אֶרְאֶֽה׃ ‬"
  },
  {
    "bookId": 18,
    "chapterId": 23,
    "verseId": 10,
    "text": "כִּֽי־יָ֭דַע דֶּ֣רֶךְ עִמָּדִ֑י בְּ֝חָנַ֗נִי כַּזָּהָ֥ב אֵצֵֽא׃ ‬"
  },
  {
    "bookId": 18,
    "chapterId": 23,
    "verseId": 11,
    "text": "בַּ֭אֲשֻׁרוֹ אָחֲזָ֣ה רַגְלִ֑י דַּרְכּ֖וֹ שָׁמַ֣רְתִּי וְלֹא־אָֽט׃ ‬"
  },
  {
    "bookId": 18,
    "chapterId": 23,
    "verseId": 12,
    "text": "מִצְוַ֣ת שְׂ֭פָתָיו וְלֹ֣א אָמִ֑ישׁ מֵ֝חֻקִּ֗י צָפַ֥נְתִּי אִמְרֵי־פִֽיו׃ ‬"
  },
  {
    "bookId": 18,
    "chapterId": 23,
    "verseId": 13,
    "text": "וְה֣וּא בְ֭אֶחָד וּמִ֣י יְשִׁיבֶ֑נּוּ וְנַפְשׁ֖וֹ אִוְּתָ֣ה וַיָּֽעַשׂ׃ ‬"
  },
  {
    "bookId": 18,
    "chapterId": 23,
    "verseId": 14,
    "text": "כִּ֭י יַשְׁלִ֣ים חֻקִּ֑י וְכָהֵ֖נָּה רַבּ֣וֹת עִמּֽוֹ׃ ‬"
  },
  {
    "bookId": 18,
    "chapterId": 23,
    "verseId": 15,
    "text": "עַל־כֵּ֭ן מִפָּנָ֣יו אֶבָּהֵ֑ל אֶ֝תְבּוֹנֵ֗ן וְאֶפְחַ֥ד מִמֶּֽנּוּ׃ ‬"
  },
  {
    "bookId": 18,
    "chapterId": 23,
    "verseId": 16,
    "text": "וְ֭אֵל הֵרַ֣ךְ לִבִּ֑י וְ֝שַׁדַּ֗י הִבְהִילָֽנִי׃ ‬"
  },
  {
    "bookId": 18,
    "chapterId": 23,
    "verseId": 17,
    "text": "כִּֽי־לֹ֣א נִ֭צְמַתִּי מִפְּנֵי־חֹ֑שֶׁךְ וּ֝מִפָּנַ֗י כִּסָּה־אֹֽפֶל׃ ‬"
  }
]