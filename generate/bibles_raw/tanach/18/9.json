[
  {
    "bookId": 18,
    "chapterId": 9,
    "verseId": 1,
    "text": "וַיַּ֥עַן אִיּ֗וֹב וַיֹּאמַֽר׃ ‬"
  },
  {
    "bookId": 18,
    "chapterId": 9,
    "verseId": 2,
    "text": "אָ֭מְנָם יָדַ֣עְתִּי כִי־כֵ֑ן וּמַה־יִּצְדַּ֖ק אֱנ֣וֹשׁ עִם־אֵֽל׃ ‬"
  },
  {
    "bookId": 18,
    "chapterId": 9,
    "verseId": 3,
    "text": "אִם־יַ֭חְפֹּץ לָרִ֣יב עִמּ֑וֹ לֹֽא־יַ֝עֲנֶ֗נּוּ אַחַ֥ת מִנִּי־אָֽלֶף׃ ‬"
  },
  {
    "bookId": 18,
    "chapterId": 9,
    "verseId": 4,
    "text": "חֲכַ֣ם לֵ֭בָב וְאַמִּ֣יץ כֹּ֑חַ מִֽי־הִקְשָׁ֥ה אֵ֝לָ֗יו וַיִּשְׁלָֽם׃ ‬"
  },
  {
    "bookId": 18,
    "chapterId": 9,
    "verseId": 5,
    "text": "הַמַּעְתִּ֣יק הָ֭רִים וְלֹ֣א יָדָ֑עוּ אֲשֶׁ֖ר הֲפָכָ֣ם בְּאַפּֽוֹ׃ ‬"
  },
  {
    "bookId": 18,
    "chapterId": 9,
    "verseId": 6,
    "text": "הַמַּרְגִּ֣יז אֶ֭רֶץ מִמְּקוֹמָ֑הּ וְ֝עַמּוּדֶ֗יהָ יִתְפַלָּצֽוּן׃ ‬"
  },
  {
    "bookId": 18,
    "chapterId": 9,
    "verseId": 7,
    "text": "הָאֹמֵ֣ר לַ֭חֶרֶס וְלֹ֣א יִזְרָ֑ח וּבְעַ֖ד כּוֹכָבִ֣ים יַחְתֹּֽם׃ ‬"
  },
  {
    "bookId": 18,
    "chapterId": 9,
    "verseId": 8,
    "text": "נֹטֶ֣ה שָׁמַ֣יִם לְבַדּ֑וֹ וְ֝דוֹרֵ֗ךְ עַל־בָּ֥מֳתֵי יָֽם׃ ‬"
  },
  {
    "bookId": 18,
    "chapterId": 9,
    "verseId": 9,
    "text": "עֹֽשֶׂה־עָ֭שׁ כְּסִ֥יל וְכִימָ֗ה וְחַדְרֵ֥י תֵמָֽן׃ ‬"
  },
  {
    "bookId": 18,
    "chapterId": 9,
    "verseId": 10,
    "text": "עֹשֶׂ֣ה גְ֭דֹלוֹת עַד־אֵ֣ין חֵ֑קֶר וְ֝‪[t]‬נִפְלָא֗וֹת עַד־אֵ֥ין מִסְפָּֽר׃ ‬"
  },
  {
    "bookId": 18,
    "chapterId": 9,
    "verseId": 11,
    "text": "הֵ֤ן יַעֲבֹ֣ר עָ֭לַי וְלֹ֣א אֶרְאֶ֑ה וְ֝יַחֲלֹ֗ף וְֽלֹא־אָבִ֥ין לֽוֹ׃ ‬"
  },
  {
    "bookId": 18,
    "chapterId": 9,
    "verseId": 12,
    "text": "הֵ֣ן יַ֭חְתֹּף מִ֣י יְשִׁיבֶ֑נּוּ מִֽי־יֹאמַ֥ר אֵ֝לָ֗יו מַֽה־תַּעֲשֶֽׂה׃ ‬"
  },
  {
    "bookId": 18,
    "chapterId": 9,
    "verseId": 13,
    "text": "אֱ֭לוֹהַּ לֹא־יָשִׁ֣יב אַפּ֑וֹ *תחתו **תַּחְתָּ֥יו שָׁ֝חֲח֗וּ עֹ֣זְרֵי רָֽהַב׃ ‬"
  },
  {
    "bookId": 18,
    "chapterId": 9,
    "verseId": 14,
    "text": "אַ֭ף כִּֽי־אָנֹכִ֣י אֶֽעֱנֶ֑נּוּ אֶבְחֲרָ֖ה דְבָרַ֣י עִמּֽוֹ׃ ‬"
  },
  {
    "bookId": 18,
    "chapterId": 9,
    "verseId": 15,
    "text": "אֲשֶׁ֣ר אִם־צָ֭דַקְתִּי לֹ֣א אֶעֱנֶ֑ה לִ֝מְשֹׁפְטִ֗י אֶתְחַנָּֽן׃ ‬"
  },
  {
    "bookId": 18,
    "chapterId": 9,
    "verseId": 16,
    "text": "אִם־קָרָ֥אתִי וַֽיַּעֲנֵ֑נִי לֹֽא־אַ֝אֲמִ֗ין כִּֽי־יַאֲזִ֥ין קוֹלִֽי׃ ‬"
  },
  {
    "bookId": 18,
    "chapterId": 9,
    "verseId": 17,
    "text": "אֲשֶׁר־בִּשְׂעָרָ֥ה יְשׁוּפֵ֑נִי וְהִרְבָּ֖ה פְצָעַ֣י חִנָּֽם׃ ‬"
  },
  {
    "bookId": 18,
    "chapterId": 9,
    "verseId": 18,
    "text": "לֹֽא־יִ֭תְּנֵנִי הָשֵׁ֣ב רוּחִ֑י כִּ֥י יַ֝שְׂבִּעַ֗נִי מַמְּרֹרִֽים׃ ‬"
  },
  {
    "bookId": 18,
    "chapterId": 9,
    "verseId": 19,
    "text": "אִם־לְכֹ֣חַ אַמִּ֣יץ הִנֵּ֑ה וְאִם־לְ֝מִשְׁפָּ֗ט מִ֣י יוֹעִידֵֽנִי׃ ‬"
  },
  {
    "bookId": 18,
    "chapterId": 9,
    "verseId": 20,
    "text": "אִם־אֶ֭צְדָּק פִּ֣י יַרְשִׁיעֵ֑נִי תָּֽם־אָ֝֗נִי וַֽיַּעְקְשֵֽׁנִי׃ ‬"
  },
  {
    "bookId": 18,
    "chapterId": 9,
    "verseId": 21,
    "text": "תָּֽם־אָ֭נִי לֹֽא־אֵדַ֥ע נַפְשִׁ֗י אֶמְאַ֥ס חַיָּֽי׃ ‬"
  },
  {
    "bookId": 18,
    "chapterId": 9,
    "verseId": 22,
    "text": "אַחַ֗ת הִ֥יא עַל־כֵּ֥ן אָמַ֑רְתִּי תָּ֥ם וְ֝רָשָׁ֗ע ה֣וּא מְכַלֶּֽה׃ ‬"
  },
  {
    "bookId": 18,
    "chapterId": 9,
    "verseId": 23,
    "text": "אִם־שׁ֭וֹט יָמִ֣ית פִּתְאֹ֑ם לְמַסַּ֖ת נְקִיִּ֣ם יִלְעָֽג׃ ‬"
  },
  {
    "bookId": 18,
    "chapterId": 9,
    "verseId": 24,
    "text": "אֶ֤רֶץ ׀ נִתְּנָ֬ה בְֽיַד־רָשָׁ֗ע פְּנֵֽי־שֹׁפְטֶ֥יהָ יְכַסֶּ֑ה אִם־לֹ֖א אֵפ֣וֹא מִי־הֽוּא׃ ‬"
  },
  {
    "bookId": 18,
    "chapterId": 9,
    "verseId": 25,
    "text": "וְיָמַ֣י קַ֭לּוּ מִנִּי־רָ֑ץ בָּֽ֝רְח֗וּ לֹא־רָא֥וּ טוֹבָֽה׃ ‬"
  },
  {
    "bookId": 18,
    "chapterId": 9,
    "verseId": 26,
    "text": "חָ֭לְפוּ עִם־אֳנִיּ֣וֹת אֵבֶ֑ה כְּ֝נֶ֗שֶׁר יָט֥וּשׂ עֲלֵי־אֹֽכֶל׃ ‬"
  },
  {
    "bookId": 18,
    "chapterId": 9,
    "verseId": 27,
    "text": "אִם־אָ֭מְרִי אֶשְׁכְּחָ֣ה שִׂיחִ֑י אֶעֶזְבָ֖ה פָנַ֣י וְאַבְלִֽיגָה׃ ‬"
  },
  {
    "bookId": 18,
    "chapterId": 9,
    "verseId": 28,
    "text": "יָגֹ֥רְתִּי כָל־עַצְּבֹתָ֑י יָ֝דַ֗עְתִּי כִּי־לֹ֥א תְנַקֵּֽנִי׃ ‬"
  },
  {
    "bookId": 18,
    "chapterId": 9,
    "verseId": 29,
    "text": "אָנֹכִ֥י אֶרְשָׁ֑ע לָמָּה־זֶּ֝֗ה הֶ֣בֶל אִיגָֽע׃ ‬"
  },
  {
    "bookId": 18,
    "chapterId": 9,
    "verseId": 30,
    "text": "אִם־הִתְרָחַ֥צְתִּי *במו־**בְמֵי־שָׁ֑לֶג וַ֝הֲזִכּ֗וֹתִי בְּבֹ֣ר כַּפָּֽי׃ ‬"
  },
  {
    "bookId": 18,
    "chapterId": 9,
    "verseId": 31,
    "text": "אָ֭ז בַּשַּׁ֣חַת תִּטְבְּלֵ֑נִי וְ֝תִֽעֲב֗וּנִי שַׂלְמוֹתָֽי׃ ‬"
  },
  {
    "bookId": 18,
    "chapterId": 9,
    "verseId": 32,
    "text": "כִּי־לֹא־אִ֣ישׁ כָּמֹ֣נִי אֶֽעֱנֶ֑נּוּ נָב֥וֹא יַ֝חְדָּ֗ו בַּמִּשְׁפָּֽט׃ ‬"
  },
  {
    "bookId": 18,
    "chapterId": 9,
    "verseId": 33,
    "text": "לֹ֣א יֵשׁ־בֵּינֵ֣ינוּ מוֹכִ֑יחַ יָשֵׁ֖ת יָד֣וֹ עַל־שְׁנֵֽינוּ׃ ‬"
  },
  {
    "bookId": 18,
    "chapterId": 9,
    "verseId": 34,
    "text": "יָסֵ֣ר מֵעָלַ֣י שִׁבְט֑וֹ וְ֝אֵמָת֗וֹ אַֽל־תְּבַעֲתַֽנִּי׃ ‬"
  },
  {
    "bookId": 18,
    "chapterId": 9,
    "verseId": 35,
    "text": "אַֽ֭דַבְּרָה וְלֹ֣א אִירָאֶ֑נּוּ כִּ֥י לֹא־כֵ֥ן אָ֝נֹכִ֗י עִמָּדִֽי׃ ‬"
  }
]