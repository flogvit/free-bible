[
  {
    "bookId": 18,
    "chapterId": 41,
    "verseId": 1,
    "text": "הֵן־תֹּחַלְתּ֥וֹ נִכְזָ֑בָה הֲגַ֖ם אֶל־מַרְאָ֣יו יֻטָֽל׃ ‬"
  },
  {
    "bookId": 18,
    "chapterId": 41,
    "verseId": 2,
    "text": "לֹֽא־אַ֭כְזָר כִּ֣י יְעוּרֶ֑נּוּ וּמִ֥י ה֝֗וּא לְפָנַ֥י יִתְיַצָּֽב׃ ‬"
  },
  {
    "bookId": 18,
    "chapterId": 41,
    "verseId": 3,
    "text": "מִ֣י הִ֭קְדִּימַנִי וַאֲשַׁלֵּ֑ם תַּ֖חַת כָּל־הַשָּׁמַ֣יִם לִי־הֽוּא׃ ‬"
  },
  {
    "bookId": 18,
    "chapterId": 41,
    "verseId": 4,
    "text": "*לא־**לֽוֹ־אַחֲרִ֥ישׁ בַּדָּ֑יו וּדְבַר־גְּ֝בוּר֗וֹת וְחִ֣ין עֶרְכּֽוֹ׃ ‬"
  },
  {
    "bookId": 18,
    "chapterId": 41,
    "verseId": 5,
    "text": "מִֽי־גִ֭לָּה פְּנֵ֣י לְבוּשׁ֑וֹ בְּכֶ֥פֶל רִ֝סְנ֗וֹ מִ֣י יָבֽוֹא׃ ‬"
  },
  {
    "bookId": 18,
    "chapterId": 41,
    "verseId": 6,
    "text": "דַּלְתֵ֣י פָ֭נָיו מִ֣י פִתֵּ֑חַ סְבִיב֖וֹת שִׁנָּ֣יו אֵימָֽה׃ ‬"
  },
  {
    "bookId": 18,
    "chapterId": 41,
    "verseId": 7,
    "text": "גַּ֭אֲוָה אֲפִיקֵ֣י מָֽגִנִּ֑ים סָ֝ג֗וּר חוֹתָ֥ם צָֽר׃ ‬"
  },
  {
    "bookId": 18,
    "chapterId": 41,
    "verseId": 8,
    "text": "אֶחָ֣ד בְּאֶחָ֣ד יִגַּ֑שׁוּ וְ֝ר֗וּחַ לֹא־יָב֥וֹא בֵֽינֵיהֶֽם׃ ‬"
  },
  {
    "bookId": 18,
    "chapterId": 41,
    "verseId": 9,
    "text": "אִישׁ־בְּאָחִ֥יהוּ יְדֻבָּ֑קוּ יִ֝תְלַכְּד֗וּ וְלֹ֣א יִתְפָּרָֽדוּ׃ ‬"
  },
  {
    "bookId": 18,
    "chapterId": 41,
    "verseId": 10,
    "text": "עֲ‍ֽ֭טִישֹׁתָיו תָּ֣הֶל א֑וֹר וְ֝עֵינָ֗יו כְּעַפְעַפֵּי־שָֽׁחַר׃ ‬"
  },
  {
    "bookId": 18,
    "chapterId": 41,
    "verseId": 11,
    "text": "מִ֭פִּיו לַפִּידִ֣ים יַהֲלֹ֑כוּ כִּיד֥וֹדֵי אֵ֝֗שׁ יִתְמַלָּֽטוּ׃ ‬"
  },
  {
    "bookId": 18,
    "chapterId": 41,
    "verseId": 12,
    "text": "מִ֭נְּחִירָיו יֵצֵ֣א עָשָׁ֑ן כְּד֖וּד נָפ֣וּחַ וְאַגְמֹֽן׃ ‬"
  },
  {
    "bookId": 18,
    "chapterId": 41,
    "verseId": 13,
    "text": "נַ֭פְשׁוֹ גֶּחָלִ֣ים תְּלַהֵ֑ט וְ֝לַ֗הַב מִפִּ֥יו יֵצֵֽא׃ ‬"
  },
  {
    "bookId": 18,
    "chapterId": 41,
    "verseId": 14,
    "text": "בְּֽ֭צַוָּארוֹ יָלִ֣ין עֹ֑ז וּ֝לְפָנָ֗יו תָּד֥וּץ דְּאָבָֽה׃ ‬"
  },
  {
    "bookId": 18,
    "chapterId": 41,
    "verseId": 15,
    "text": "מַפְּלֵ֣י בְשָׂר֣וֹ דָבֵ֑קוּ יָצ֥וּק עָ֝לָ֗יו בַּל־יִמּֽוֹט׃ ‬"
  },
  {
    "bookId": 18,
    "chapterId": 41,
    "verseId": 16,
    "text": "לִ֭בּוֹ יָצ֣וּק כְּמוֹ־אָ֑בֶן וְ֝יָצ֗וּק כְּפֶ֣לַח תַּחְתִּֽית׃ ‬"
  },
  {
    "bookId": 18,
    "chapterId": 41,
    "verseId": 17,
    "text": "מִ֭שֵּׂתוֹ יָג֣וּרוּ אֵלִ֑ים מִ֝שְּׁבָרִ֗ים יִתְחַטָּֽאוּ׃ ‬"
  },
  {
    "bookId": 18,
    "chapterId": 41,
    "verseId": 18,
    "text": "מַשִּׂיגֵ֣הוּ חֶ֭רֶב בְּלִ֣י תָק֑וּם חֲנִ֖ית מַסָּ֣ע וְשִׁרְיָֽה׃ ‬"
  },
  {
    "bookId": 18,
    "chapterId": 41,
    "verseId": 19,
    "text": "יַחְשֹׁ֣ב לְתֶ֣בֶן בַּרְזֶ֑ל לְעֵ֖ץ רִקָּב֣וֹן נְחוּשָֽׁה׃ ‬"
  },
  {
    "bookId": 18,
    "chapterId": 41,
    "verseId": 20,
    "text": "לֹֽא־יַבְרִיחֶ֥נּוּ בֶן־קָ֑שֶׁת לְ֝קַ֗שׁ נֶהְפְּכוּ־ל֥וֹ אַבְנֵי־קָֽלַע׃ ‬"
  },
  {
    "bookId": 18,
    "chapterId": 41,
    "verseId": 21,
    "text": "כְּ֭קַשׁ נֶחְשְׁב֣וּ תוֹתָ֑ח וְ֝יִשְׂחַ֗ק לְרַ֣עַשׁ כִּידֽוֹן׃ ‬"
  },
  {
    "bookId": 18,
    "chapterId": 41,
    "verseId": 22,
    "text": "תַּ֭חְתָּיו חַדּ֣וּדֵי חָ֑רֶשׂ יִרְפַּ֖ד חָר֣וּץ עֲלֵי־טִֽיט׃ ‬"
  },
  {
    "bookId": 18,
    "chapterId": 41,
    "verseId": 23,
    "text": "יַרְתִּ֣יחַ כַּסִּ֣יר מְצוּלָ֑ה יָ֝֗ם יָשִׂ֥ים כַּמֶּרְקָחָֽה׃ ‬"
  },
  {
    "bookId": 18,
    "chapterId": 41,
    "verseId": 24,
    "text": "אַ֭חֲרָיו יָאִ֣יר נָתִ֑יב יַחְשֹׁ֖ב תְּה֣וֹם לְשֵׂיבָֽה׃ ‬"
  },
  {
    "bookId": 18,
    "chapterId": 41,
    "verseId": 25,
    "text": "אֵֽין־עַל־עָפָ֥ר מָשְׁל֑וֹ הֶ֝עָשׂ֗וּ לִבְלִי־חָֽת׃ ‬"
  },
  {
    "bookId": 18,
    "chapterId": 41,
    "verseId": 26,
    "text": "אֵֽת־כָּל־גָּבֹ֥הַּ יִרְאֶ֑ה ה֝֗וּא מֶ֣לֶךְ עַל־כָּל־בְּנֵי־שָֽׁחַץ׃ ס ‬"
  }
]