[
  {
    "bookId": 18,
    "chapterId": 27,
    "verseId": 1,
    "text": "וַיֹּ֣סֶף אִ֭יּוֹב שְׂאֵ֥ת מְשָׁל֗וֹ וַיֹּאמַֽר׃ ‬"
  },
  {
    "bookId": 18,
    "chapterId": 27,
    "verseId": 2,
    "text": "חַי־אֵ֭ל הֵסִ֣יר מִשְׁפָּטִ֑י וְ֝שַׁדַּ֗י הֵמַ֥ר נַפְשִֽׁי׃ ‬"
  },
  {
    "bookId": 18,
    "chapterId": 27,
    "verseId": 3,
    "text": "כִּֽי־כָל־ע֣וֹד נִשְׁמָתִ֣י בִ֑י וְר֖וּחַ אֱל֣וֹהַּ בְּאַפִּֽי׃ ‬"
  },
  {
    "bookId": 18,
    "chapterId": 27,
    "verseId": 4,
    "text": "אִם־תְּדַבֵּ֣רְנָה שְׂפָתַ֣י עַוְלָ֑ה וּ֝לְשׁוֹנִ֗י אִם־יֶהְגֶּ֥ה רְמִיָּֽה׃ ‬"
  },
  {
    "bookId": 18,
    "chapterId": 27,
    "verseId": 5,
    "text": "חָלִ֣ילָה לִּי֮ אִם־אַצְדִּ֢יק אֶ֫תְכֶ֥ם עַד־אֶגְוָ֑ע לֹא־אָסִ֖יר תֻּמָּתִ֣י מִמֶּֽנִּי׃ ‬"
  },
  {
    "bookId": 18,
    "chapterId": 27,
    "verseId": 6,
    "text": "בְּצִדְקָתִ֣י הֶ֭חֱזַקְתִּי וְלֹ֣א אַרְפֶּ֑הָ לֹֽא־יֶחֱרַ֥ף לְ֝בָבִ֗י מִיָּמָֽי׃ ‬"
  },
  {
    "bookId": 18,
    "chapterId": 27,
    "verseId": 7,
    "text": "יְהִ֣י כְ֭רָשָׁע אֹ֣יְבִ֑י וּמִתְקוֹמְמִ֥י כְעַוָּֽל׃ ‬"
  },
  {
    "bookId": 18,
    "chapterId": 27,
    "verseId": 8,
    "text": "כִּ֤י מַה־תִּקְוַ֣ת חָ֭נֵף כִּ֣י יִבְצָ֑ע כִּ֤י יֵ֖שֶׁל אֱל֣וֹהַּ נַפְשֽׁוֹ׃ ‬"
  },
  {
    "bookId": 18,
    "chapterId": 27,
    "verseId": 9,
    "text": "הַֽ֭צַעֲקָתוֹ יִשְׁמַ֥ע ׀ אֵ֑ל כִּֽי־תָב֖וֹא עָלָ֣יו צָרָֽה׃ ‬"
  },
  {
    "bookId": 18,
    "chapterId": 27,
    "verseId": 10,
    "text": "אִם־עַל־שַׁדַּ֥י יִתְעַנָּ֑ג יִקְרָ֖א אֱל֣וֹהַּ בְּכָל־עֵֽת׃ ‬"
  },
  {
    "bookId": 18,
    "chapterId": 27,
    "verseId": 11,
    "text": "אוֹרֶ֣ה אֶתְכֶ֣ם בְּיַד־אֵ֑ל אֲשֶׁ֥ר עִם־שַׁ֝דַּ֗י לֹ֣א אֲכַחֵֽד׃ ‬"
  },
  {
    "bookId": 18,
    "chapterId": 27,
    "verseId": 12,
    "text": "הֵן־אַתֶּ֣ם כֻּלְּכֶ֣ם חֲזִיתֶ֑ם וְלָמָּה־זֶּ֝֗ה הֶ֣בֶל תֶּהְבָּֽלוּ׃ ‬"
  },
  {
    "bookId": 18,
    "chapterId": 27,
    "verseId": 13,
    "text": "זֶ֤ה ׀ חֵֽלֶק־אָדָ֖ם רָשָׁ֥ע ׀ עִם־אֵ֑ל וְֽנַחֲלַ֥ת עָ֝רִיצִ֗ים מִשַׁדַּ֥י יִקָּֽחוּ׃ ‬"
  },
  {
    "bookId": 18,
    "chapterId": 27,
    "verseId": 14,
    "text": "אִם־יִרְבּ֣וּ בָנָ֣יו לְמוֹ־חָ֑רֶב וְ֝צֶאֱצָאָ֗יו לֹ֣א יִשְׂבְּעוּ־לָֽחֶם׃ ‬"
  },
  {
    "bookId": 18,
    "chapterId": 27,
    "verseId": 15,
    "text": "*שרידו **שְׂ֭רִידָיו בַּמָּ֣וֶת יִקָּבֵ֑רוּ וְ֝אַלְמְנֹתָ֗יו לֹ֣א תִבְכֶּֽינָה׃ ‬"
  },
  {
    "bookId": 18,
    "chapterId": 27,
    "verseId": 16,
    "text": "אִם־יִצְבֹּ֣ר כֶּעָפָ֣ר כָּ֑סֶף וְ֝כַחֹ֗מֶר יָכִ֥ין מַלְבּֽוּשׁ׃ ‬"
  },
  {
    "bookId": 18,
    "chapterId": 27,
    "verseId": 17,
    "text": "יָ֭כִין וְצַדִּ֣יק יִלְבָּ֑שׁ וְ֝כֶ֗סֶף נָקִ֥י יַחֲלֹֽק׃ ‬"
  },
  {
    "bookId": 18,
    "chapterId": 27,
    "verseId": 18,
    "text": "בָּנָ֣ה כָעָ֣שׁ בֵּית֑וֹ וּ֝כְסֻכָּ֗ה עָשָׂ֥ה נֹצֵֽר׃ ‬"
  },
  {
    "bookId": 18,
    "chapterId": 27,
    "verseId": 19,
    "text": "עָשִׁ֣יר יִ֭שְׁכַּב וְלֹ֣א יֵאָסֵ֑ף עֵינָ֖יו פָּקַ֣ח וְאֵינֶֽנּוּ׃ ‬"
  },
  {
    "bookId": 18,
    "chapterId": 27,
    "verseId": 20,
    "text": "תַּשִּׂיגֵ֣הוּ כַ֭מַּיִם בַּלָּה֑וֹת לַ֝֗יְלָה גְּנָבַ֥תּוּ סוּפָֽה׃ ‬"
  },
  {
    "bookId": 18,
    "chapterId": 27,
    "verseId": 21,
    "text": "יִשָּׂאֵ֣הוּ קָדִ֣ים וְיֵלַ֑ךְ וִֽ֝ישָׂעֲרֵ֗הוּ מִמְּקֹמֽוֹ׃ ‬"
  },
  {
    "bookId": 18,
    "chapterId": 27,
    "verseId": 22,
    "text": "וְיַשְׁלֵ֣ךְ עָ֭לָיו וְלֹ֣א יַחְמֹ֑ל מִ֝יָּד֗וֹ בָּר֥וֹחַ יִבְרָֽח׃ ‬"
  },
  {
    "bookId": 18,
    "chapterId": 27,
    "verseId": 23,
    "text": "יִשְׂפֹּ֣ק עָלֵ֣ימוֹ כַפֵּ֑ימוֹ וְיִשְׁרֹ֥ק עָ֝לָ֗יו מִמְּקֹמֽוֹ׃ ‬"
  }
]