[
  {
    "bookId": 18,
    "chapterId": 24,
    "verseId": 1,
    "text": "מַדּ֗וּעַ מִ֭שַׁדַּי‪[t]‬ לֹא־נִצְפְּנ֣וּ עִתִּ֑ים *וידעו **וְ֝יֹדְעָ֗יו לֹא־חָ֥זוּ יָמָֽיו׃ ‬"
  },
  {
    "bookId": 18,
    "chapterId": 24,
    "verseId": 2,
    "text": "גְּבֻל֥וֹת יַשִּׂ֑יגוּ עֵ֥דֶר גָּ֝זְל֗וּ וַיִּרְעֽוּ׃ ‬"
  },
  {
    "bookId": 18,
    "chapterId": 24,
    "verseId": 3,
    "text": "חֲמ֣וֹר יְתוֹמִ֣ים יִנְהָ֑גוּ יַ֝חְבְּל֗וּ שׁ֣וֹר אַלְמָנָֽה׃ ‬"
  },
  {
    "bookId": 18,
    "chapterId": 24,
    "verseId": 4,
    "text": "יַטּ֣וּ אֶבְיוֹנִ֣ים מִדָּ֑רֶךְ יַ֥חַד חֻ֝בְּא֗וּ עֲנִיֵּי־אָֽרֶץ׃ ‬"
  },
  {
    "bookId": 18,
    "chapterId": 24,
    "verseId": 5,
    "text": "הֵ֤ן פְּרָאִ֨ים ׀ בַּֽמִּדְבָּ֗ר יָצְא֣וּ בְּ֭פָעֳלָם מְשַׁחֲרֵ֣י לַטָּ֑רֶף עֲרָבָ֥ה ל֥וֹ לֶ֝֗חֶם לַנְּעָרִֽים׃ ‬"
  },
  {
    "bookId": 18,
    "chapterId": 24,
    "verseId": 6,
    "text": "בַּ֭שָּׂדֶה בְּלִיל֣וֹ *יקצירו **יִקְצ֑וֹרוּ וְכֶ֖רֶם רָשָׁ֣ע יְלַקֵּֽשׁוּ׃ ‬"
  },
  {
    "bookId": 18,
    "chapterId": 24,
    "verseId": 7,
    "text": "עָר֣וֹם יָ֭לִינוּ מִבְּלִ֣י לְב֑וּשׁ וְאֵ֥ין כְּ֝ס֗וּת בַּקָּרָֽה׃ ‬"
  },
  {
    "bookId": 18,
    "chapterId": 24,
    "verseId": 8,
    "text": "מִזֶּ֣רֶם הָרִ֣ים יִרְטָ֑בוּ וּֽמִבְּלִ֥י מַ֝חְסֶ֗ה חִבְּקוּ־צֽוּר׃ ‬"
  },
  {
    "bookId": 18,
    "chapterId": 24,
    "verseId": 9,
    "text": "יִ֭גְזְלוּ מִשֹּׁ֣ד יָת֑וֹם וְֽעַל־עָנִ֥י יַחְבֹּֽלוּ׃ ‬"
  },
  {
    "bookId": 18,
    "chapterId": 24,
    "verseId": 10,
    "text": "עָר֣וֹם הִ֭לְּכוּ בְּלִ֣י לְב֑וּשׁ וּ֝רְעֵבִ֗ים נָ֣שְׂאוּ עֹֽמֶר׃ ‬"
  },
  {
    "bookId": 18,
    "chapterId": 24,
    "verseId": 11,
    "text": "בֵּין־שׁוּרֹתָ֥ם יַצְהִ֑ירוּ יְקָבִ֥ים דָּ֝רְכ֗וּ וַיִּצְמָֽאוּ׃ ‬"
  },
  {
    "bookId": 18,
    "chapterId": 24,
    "verseId": 12,
    "text": "מֵ֘עִ֤יר מְתִ֨ים ׀ יִנְאָ֗קוּ וְנֶֽפֶשׁ־חֲלָלִ֥ים תְּשַׁוֵּ֑עַ וֶ֝אֱל֗וֹהַּ לֹא־יָשִׂ֥ים תִּפְלָֽה׃ ‬"
  },
  {
    "bookId": 18,
    "chapterId": 24,
    "verseId": 13,
    "text": "הֵ֤מָּה ׀ הָיוּ֮ בְּֽמֹרְדֵ֫י־א֥וֹר לֹֽא־הִכִּ֥ירוּ דְרָכָ֑יו וְלֹ֥א יָ֝שְׁב֗וּ בִּנְתִיבֹתָֽיו׃ ‬"
  },
  {
    "bookId": 18,
    "chapterId": 24,
    "verseId": 14,
    "text": "לָא֡וֹר יָ֘ק֤וּם רוֹצֵ֗חַ יִֽקְטָל־עָנִ֥י וְאֶבְי֑וֹן וּ֝בַלַּ֗יְלָה יְהִ֣י כַגַּנָּֽב׃ ‬"
  },
  {
    "bookId": 18,
    "chapterId": 24,
    "verseId": 15,
    "text": "וְעֵ֤ין נֹאֵ֨ף ׀ שָׁ֤מְרָֽה נֶ֣שֶׁף לֵ֭אמֹר לֹא־תְשׁוּרֵ֣נִי עָ֑יִן וְסֵ֖תֶר פָּנִ֣ים יָשִֽׂים׃ ‬"
  },
  {
    "bookId": 18,
    "chapterId": 24,
    "verseId": 16,
    "text": "חָתַ֥ר בַּחֹ֗שֶׁךְ בָּ֫תִּ֥ים יוֹמָ֥ם חִתְּמוּ־לָ֗מוֹ לֹא־יָ֥דְעוּ אֽוֹר׃ ‬"
  },
  {
    "bookId": 18,
    "chapterId": 24,
    "verseId": 17,
    "text": "כִּ֤י יַחְדָּ֨ו ׀ בֹּ֣קֶר לָ֣מוֹ צַלְמָ֑וֶת כִּֽי־יַ֝כִּ֗יר בַּלְה֥וֹת צַלְמָֽוֶת׃ ‬"
  },
  {
    "bookId": 18,
    "chapterId": 24,
    "verseId": 18,
    "text": "קַֽל־ה֤וּא ׀ עַל־פְּנֵי־מַ֗יִם תְּקֻלַּ֣ל חֶלְקָתָ֣ם בָּאָ֑רֶץ לֹֽא־יִ֝פְנֶה דֶּ֣רֶךְ כְּרָמִֽים׃ ‬"
  },
  {
    "bookId": 18,
    "chapterId": 24,
    "verseId": 19,
    "text": "צִיָּ֤ה גַם־חֹ֗ם יִגְזְל֥וּ מֵֽימֵי־שֶׁ֗לֶג שְׁא֣וֹל חָטָֽאוּ׃ ‬"
  },
  {
    "bookId": 18,
    "chapterId": 24,
    "verseId": 20,
    "text": "יִשְׁכָּ֘חֵ֤הוּ רֶ֨חֶם ׀ מְתָ֘ק֤וֹ רִמָּ֗ה ע֥וֹד לֹֽא־יִזָּכֵ֑ר וַתִּשָּׁבֵ֖ר כָּעֵ֣ץ עַוְלָֽה׃ ‬"
  },
  {
    "bookId": 18,
    "chapterId": 24,
    "verseId": 21,
    "text": "רֹעֶ֣ה עֲ֭קָרָה לֹ֣א תֵלֵ֑ד וְ֝אַלְמָנָ֗ה לֹ֣א יְיֵטִֽיב׃ ‬"
  },
  {
    "bookId": 18,
    "chapterId": 24,
    "verseId": 22,
    "text": "וּמָשַׁ֣ךְ אַבִּירִ֣ים בְּכֹח֑וֹ יָ֝ק֗וּם וְֽלֹא־יַאֲמִ֥ין בַּֽחַיִּֽין׃ ‬"
  },
  {
    "bookId": 18,
    "chapterId": 24,
    "verseId": 23,
    "text": "יִתֶּן־ל֣וֹ לָ֭בֶטַח וְיִשָּׁעֵ֑ן וְ֝עֵינֵ֗יהוּ עַל־דַּרְכֵיהֶֽם׃ ‬"
  },
  {
    "bookId": 18,
    "chapterId": 24,
    "verseId": 24,
    "text": "ר֤וֹמּוּ מְּעַ֨ט ׀ וְֽאֵינֶ֗נּוּ וְֽהֻמְּכ֗וּ כַּכֹּ֥ל יִקָּפְצ֑וּן וּכְרֹ֖אשׁ שִׁבֹּ֣לֶת יִמָּֽלוּ׃ ‬"
  },
  {
    "bookId": 18,
    "chapterId": 24,
    "verseId": 25,
    "text": "וְאִם־לֹ֣א אֵ֭פוֹ מִ֣י יַכְזִיבֵ֑נִי וְיָשֵׂ֥ם לְ֝אַ֗ל מִלָּתִֽי׃ ס ‬"
  }
]