[
  {
    "bookId": 18,
    "chapterId": 17,
    "verseId": 1,
    "text": "רוּחִ֣י חֻ֭בָּלָה יָמַ֥י נִזְעָ֗כוּ קְבָרִ֥ים לִֽי׃ ‬"
  },
  {
    "bookId": 18,
    "chapterId": 17,
    "verseId": 2,
    "text": "אִם־לֹ֣א הֲ֭תֻלִים עִמָּדִ֑י וּ֝בְהַמְּרוֹתָ֗ם תָּלַ֥ן עֵינִֽי׃ ‬"
  },
  {
    "bookId": 18,
    "chapterId": 17,
    "verseId": 3,
    "text": "שִֽׂימָה־נָּ֭א עָרְבֵ֣נִי עִמָּ֑ךְ מִֽי ה֝֗וּא לְיָדִ֥י יִתָּקֵֽעַ׃ ‬"
  },
  {
    "bookId": 18,
    "chapterId": 17,
    "verseId": 4,
    "text": "כִּֽי־לִ֭בָּם צָפַ֣נְתָּ מִּשָּׂ֑כֶל עַל־כֵּ֝֗ן לֹ֣א תְרֹמֵֽם׃ ‬"
  },
  {
    "bookId": 18,
    "chapterId": 17,
    "verseId": 5,
    "text": "לְ֭חֵלֶק יַגִּ֣יד רֵעִ֑ים וְעֵינֵ֖י בָנָ֣יו תִּכְלֶֽנָה׃ ‬"
  },
  {
    "bookId": 18,
    "chapterId": 17,
    "verseId": 6,
    "text": "וְֽ֭הִצִּגַנִי לִמְשֹׁ֣ל עַמִּ֑ים וְתֹ֖פֶת לְפָנִ֣ים אֶֽהְיֶֽה׃ ‬"
  },
  {
    "bookId": 18,
    "chapterId": 17,
    "verseId": 7,
    "text": "וַתֵּ֣כַהּ מִכַּ֣עַשׂ עֵינִ֑י וִֽיצֻרַ֖י כַּצֵּ֣ל כֻּלָּֽם׃ ‬"
  },
  {
    "bookId": 18,
    "chapterId": 17,
    "verseId": 8,
    "text": "יָשֹׁ֣מּוּ יְשָׁרִ֣ים עַל־זֹ֑את וְ֝נָקִ֗י עַל־חָנֵ֥ף יִתְעֹרָֽר׃ ‬"
  },
  {
    "bookId": 18,
    "chapterId": 17,
    "verseId": 9,
    "text": "וְיֹאחֵ֣ז צַדִּ֣יק דַּרְכּ֑וֹ וּֽטֳהָר־יָ֝דַ֗יִם יֹסִ֥יף אֹֽמֶץ׃ ‬"
  },
  {
    "bookId": 18,
    "chapterId": 17,
    "verseId": 10,
    "text": "וְֽאוּלָ֗ם כֻּלָּ֣ם תָּ֭שֻׁבוּ וּבֹ֣אוּ נָ֑א וְלֹֽא־אֶמְצָ֖א בָכֶ֣ם חָכָֽם׃ ‬"
  },
  {
    "bookId": 18,
    "chapterId": 17,
    "verseId": 11,
    "text": "יָמַ֣י עָ֭בְרוּ זִמֹּתַ֣י נִתְּק֑וּ מ֖וֹרָשֵׁ֣י לְבָבִֽי׃ ‬"
  },
  {
    "bookId": 18,
    "chapterId": 17,
    "verseId": 12,
    "text": "לַ֭יְלָה לְי֣וֹם יָשִׂ֑ימוּ א֝֗וֹר קָר֥וֹב מִפְּנֵי־חֹֽשֶׁךְ׃ ‬"
  },
  {
    "bookId": 18,
    "chapterId": 17,
    "verseId": 13,
    "text": "אִם־אֲ֭קַוֶּה שְׁא֣וֹל בֵּיתִ֑י בַּ֝חֹ֗שֶׁךְ רִפַּ֥דְתִּי יְצוּעָֽי׃ ‬"
  },
  {
    "bookId": 18,
    "chapterId": 17,
    "verseId": 14,
    "text": "לַשַּׁ֣חַת קָ֭רָאתִי אָ֣בִי אָ֑תָּה אִמִּ֥י וַ֝אֲחֹתִ֗י לָֽרִמָּֽה׃ ‬"
  },
  {
    "bookId": 18,
    "chapterId": 17,
    "verseId": 15,
    "text": "וְ֭אַיֵּה אֵפ֣וֹ תִקְוָתִ֑י וְ֝תִקְוָתִ֗י מִ֣י יְשׁוּרֶֽנָּה׃ ‬"
  },
  {
    "bookId": 18,
    "chapterId": 17,
    "verseId": 16,
    "text": "בַּדֵּ֣י שְׁאֹ֣ל תֵּרַ֑דְנָה אִם־יַ֖חַד עַל־עָפָ֣ר נָֽחַת׃ ס ‬"
  }
]