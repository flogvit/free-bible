[
  {
    "bookId": 18,
    "chapterId": 38,
    "verseId": 1,
    "text": "וַיַּֽעַן־יְהוָ֣ה אֶת־אִ֭יּוֹב *מנ‪[c]‬ *הסערה **מִ֥ן ׀ **הַסְּעָרָ֗ה וַיֹּאמַֽר׃ ‬"
  },
  {
    "bookId": 18,
    "chapterId": 38,
    "verseId": 2,
    "text": "מִ֤י זֶ֨ה ׀ מַחְשִׁ֖יךְ עֵצָ֥ה בְמִלִּ֗ין בְּֽלִי־דָֽעַת׃ ‬"
  },
  {
    "bookId": 18,
    "chapterId": 38,
    "verseId": 3,
    "text": "אֱזָר־נָ֣א כְגֶ֣בֶר חֲלָצֶ֑יךָ וְ֝אֶשְׁאָלְךָ֗ וְהוֹדִיעֵֽנִי׃ ‬"
  },
  {
    "bookId": 18,
    "chapterId": 38,
    "verseId": 4,
    "text": "אֵיפֹ֣ה הָ֭יִיתָ בְּיָסְדִי־אָ֑רֶץ הַ֝גֵּ֗ד אִם־יָדַ֥עְתָּ בִינָֽה׃ ‬"
  },
  {
    "bookId": 18,
    "chapterId": 38,
    "verseId": 5,
    "text": "מִי־שָׂ֣ם מְ֭מַדֶּיהָ כִּ֣י תֵדָ֑ע א֤וֹ מִֽי־נָטָ֖ה עָלֶ֣יהָ קָּֽו׃ ‬"
  },
  {
    "bookId": 18,
    "chapterId": 38,
    "verseId": 6,
    "text": "עַל־מָ֭ה אֲדָנֶ֣יהָ הָטְבָּ֑עוּ א֥וֹ מִֽי־יָ֝רָ֗ה אֶ֣בֶן פִּנָּתָֽהּ׃ ‬"
  },
  {
    "bookId": 18,
    "chapterId": 38,
    "verseId": 7,
    "text": "בְּרָן־יַ֭חַד כּ֣וֹכְבֵי בֹ֑קֶר וַ֝יָּרִ֗יעוּ כָּל־בְּנֵ֥י אֱלֹהִֽים׃ ‬"
  },
  {
    "bookId": 18,
    "chapterId": 38,
    "verseId": 8,
    "text": "וַיָּ֣סֶךְ בִּדְלָתַ֣יִם יָ֑ם בְּ֝גִיח֗וֹ מֵרֶ֥חֶם יֵצֵֽא׃ ‬"
  },
  {
    "bookId": 18,
    "chapterId": 38,
    "verseId": 9,
    "text": "בְּשׂוּמִ֣י עָנָ֣ן לְבֻשׁ֑וֹ וַ֝עֲרָפֶ֗ל חֲתֻלָּתֽוֹ׃ ‬"
  },
  {
    "bookId": 18,
    "chapterId": 38,
    "verseId": 10,
    "text": "וָאֶשְׁבֹּ֣ר עָלָ֣יו חֻקִּ֑י וָֽ֝אָשִׂ֗ים בְּרִ֣יחַ וּדְלָתָֽיִם׃ ‬"
  },
  {
    "bookId": 18,
    "chapterId": 38,
    "verseId": 11,
    "text": "וָאֹמַ֗ר עַד־פֹּ֣ה תָ֭בוֹא וְלֹ֣א תֹסִ֑יף וּפֹ֥א־יָ֝שִׁ֗ית בִּגְא֥וֹן גַּלֶּֽיךָ׃ ‬"
  },
  {
    "bookId": 18,
    "chapterId": 38,
    "verseId": 12,
    "text": "הְֽ֭מִיָּמֶיךָ צִוִּ֣יתָ בֹּ֑קֶר *ידעתה *שחר **יִדַּ֖עְתָּה **הַשַּׁ֣חַר מְקֹמֽוֹ׃ ‬"
  },
  {
    "bookId": 18,
    "chapterId": 38,
    "verseId": 13,
    "text": "לֶ֭אֱחֹז בְּכַנְפ֣וֹת הָאָ֑רֶץ וְיִנָּעֲר֖וּ רְשָׁעִ֣‪[7]‬ים מִמֶּֽנָּה׃ ‬"
  },
  {
    "bookId": 18,
    "chapterId": 38,
    "verseId": 14,
    "text": "תִּ֭תְהַפֵּךְ כְּחֹ֣מֶר חוֹתָ֑ם וְ֝יִֽתְיַצְּב֗וּ כְּמ֣וֹ לְבֽוּשׁ׃ ‬"
  },
  {
    "bookId": 18,
    "chapterId": 38,
    "verseId": 15,
    "text": "וְיִמָּנַ֣ע מֵרְשָׁעִ֣‪[7]‬ים אוֹרָ֑ם וּזְר֥וֹעַ רָ֝מָ֗ה תִּשָּׁבֵֽר׃ ‬"
  },
  {
    "bookId": 18,
    "chapterId": 38,
    "verseId": 16,
    "text": "הֲ֭בָאתָ עַד־נִבְכֵי־יָ֑ם וּבְחֵ֥קֶר תְּ֝ה֗וֹם הִתְהַלָּֽכְתָּ׃ ‬"
  },
  {
    "bookId": 18,
    "chapterId": 38,
    "verseId": 17,
    "text": "הֲנִגְל֣וּ לְ֭ךָ שַׁעֲרֵי־מָ֑וֶת וְשַׁעֲרֵ֖י צַלְמָ֣וֶת תִּרְאֶֽה׃ ‬"
  },
  {
    "bookId": 18,
    "chapterId": 38,
    "verseId": 18,
    "text": "הִ֭תְבֹּנַנְתָּ עַד־רַחֲבֵי־אָ֑רֶץ הַ֝גֵּ֗ד אִם־יָדַ֥עְתָּ כֻלָּֽהּ׃ ‬"
  },
  {
    "bookId": 18,
    "chapterId": 38,
    "verseId": 19,
    "text": "אֵי־זֶ֣ה הַ֭דֶּרֶךְ יִשְׁכָּן־א֑וֹר וְ֝חֹ֗שֶׁךְ אֵי־זֶ֥ה מְקֹמֽוֹ׃ ‬"
  },
  {
    "bookId": 18,
    "chapterId": 38,
    "verseId": 20,
    "text": "כִּ֣י תִ֭קָּחֶנּוּ אֶל־גְּבוּל֑וֹ וְכִֽי־תָ֝בִ֗ין נְתִיב֥וֹת בֵּיתֽוֹ׃ ‬"
  },
  {
    "bookId": 18,
    "chapterId": 38,
    "verseId": 21,
    "text": "יָ֭דַעְתָּ כִּי־אָ֣ז תִּוָּלֵ֑ד וּמִסְפַּ֖ר יָמֶ֣יךָ רַבִּֽים׃ ‬"
  },
  {
    "bookId": 18,
    "chapterId": 38,
    "verseId": 22,
    "text": "הֲ֭בָאתָ אֶל־אֹצְר֣וֹת שָׁ֑לֶג וְאֹצְר֖וֹת בָּרָ֣ד תִּרְאֶֽה׃ ‬"
  },
  {
    "bookId": 18,
    "chapterId": 38,
    "verseId": 23,
    "text": "אֲשֶׁר־חָשַׂ֥כְתִּי לְעֶת־צָ֑ר לְי֥וֹם קְ֝רָ֗ב וּמִלְחָמָֽה׃ ‬"
  },
  {
    "bookId": 18,
    "chapterId": 38,
    "verseId": 24,
    "text": "אֵי־זֶ֣ה הַ֭דֶּרֶךְ יֵחָ֣לֶק א֑וֹר יָפֵ֖ץ קָדִ֣ים עֲלֵי־אָֽרֶץ׃ ‬"
  },
  {
    "bookId": 18,
    "chapterId": 38,
    "verseId": 25,
    "text": "מִֽי־פִלַּ֣ג לַשֶּׁ֣טֶף תְּעָלָ֑ה וְ֝דֶ֗רֶךְ לַחֲזִ֥יז קֹלֽוֹת׃ ‬"
  },
  {
    "bookId": 18,
    "chapterId": 38,
    "verseId": 26,
    "text": "לְ֭הַמְטִיר עַל־אֶ֣רֶץ לֹא־אִ֑ישׁ מִ֝דְבָּ֗ר לֹא־אָדָ֥ם בּֽוֹ׃ ‬"
  },
  {
    "bookId": 18,
    "chapterId": 38,
    "verseId": 27,
    "text": "לְהַשְׂבִּ֣יעַ שֹׁ֭אָה וּמְשֹׁאָ֑ה וּ֝לְהַצְמִ֗יחַ מֹ֣צָא דֶֽשֶׁא׃ ‬"
  },
  {
    "bookId": 18,
    "chapterId": 38,
    "verseId": 28,
    "text": "הֲיֵשׁ־לַמָּטָ֥ר אָ֑ב א֥וֹ מִי־ה֝וֹלִ֗יד אֶגְלֵי־טָֽל׃ ‬"
  },
  {
    "bookId": 18,
    "chapterId": 38,
    "verseId": 29,
    "text": "מִבֶּ֣טֶן מִ֭י יָצָ֣א הַקָּ֑רַח וּכְפֹ֥ר שָׁ֝מַיִם מִ֣י יְלָדֽוֹ׃ ‬"
  },
  {
    "bookId": 18,
    "chapterId": 38,
    "verseId": 30,
    "text": "כָּ֭אֶבֶן מַ֣יִם יִתְחַבָּ֑אוּ וּפְנֵ֥י תְ֝ה֗וֹם יִתְלַכָּֽדוּ׃ ‬"
  },
  {
    "bookId": 18,
    "chapterId": 38,
    "verseId": 31,
    "text": "הַֽ֭תְקַשֵּׁר מַעֲדַנּ֣וֹת כִּימָ֑ה אֽוֹ־מֹשְׁכ֖וֹת כְּסִ֣יל תְּפַתֵּֽחַ׃ ‬"
  },
  {
    "bookId": 18,
    "chapterId": 38,
    "verseId": 32,
    "text": "הֲתֹצִ֣יא מַזָּר֣וֹת בְּעִתּ֑וֹ וְ֝עַ֗יִשׁ עַל־בָּנֶ֥יהָ תַנְחֵֽם׃ ‬"
  },
  {
    "bookId": 18,
    "chapterId": 38,
    "verseId": 33,
    "text": "הֲ֭יָדַעְתָּ חֻקּ֣וֹת שָׁמָ֑יִם אִם־תָּשִׂ֖ים מִשְׁטָר֣וֹ בָאָֽרֶץ׃ ‬"
  },
  {
    "bookId": 18,
    "chapterId": 38,
    "verseId": 34,
    "text": "הֲתָרִ֣ים לָעָ֣ב קוֹלֶ֑ךָ וְֽשִׁפְעַת־מַ֥יִם תְּכַסֶּֽךָּ׃ ‬"
  },
  {
    "bookId": 18,
    "chapterId": 38,
    "verseId": 35,
    "text": "הֽ͏ַתְשַׁלַּ֣ח בְּרָקִ֣ים וְיֵלֵ֑כוּ וְיֹאמְר֖וּ לְךָ֣ הִנֵּֽנוּ׃ ‬"
  },
  {
    "bookId": 18,
    "chapterId": 38,
    "verseId": 36,
    "text": "מִי־שָׁ֭ת בַּטֻּח֣וֹת חָכְמָ֑ה א֤וֹ מִֽי־נָתַ֖ן לַשֶּׂ֣כְוִי בִינָֽה׃ ‬"
  },
  {
    "bookId": 18,
    "chapterId": 38,
    "verseId": 37,
    "text": "מִֽי־יְסַפֵּ֣ר שְׁחָקִ֣ים בְּחָכְמָ֑ה וְנִבְלֵ֥י שָׁ֝מַ֗יִם מִ֣י יַשְׁכִּֽיב׃ ‬"
  },
  {
    "bookId": 18,
    "chapterId": 38,
    "verseId": 38,
    "text": "בְּצֶ֣קֶת עָ֭פָר לַמּוּצָ֑ק וּרְגָבִ֥ים יְדֻבָּֽקוּ׃ ‬"
  },
  {
    "bookId": 18,
    "chapterId": 38,
    "verseId": 39,
    "text": "הֲתָצ֣וּד לְלָבִ֣יא טָ֑רֶף וְחַיַּ֖ת כְּפִירִ֣ים תְּמַלֵּֽא׃ ‬"
  },
  {
    "bookId": 18,
    "chapterId": 38,
    "verseId": 40,
    "text": "כִּי־יָשֹׁ֥חוּ בַמְּעוֹנ֑וֹת יֵשְׁב֖וּ בַסֻּכָּ֣ה לְמוֹ־אָֽרֶב׃ ‬"
  },
  {
    "bookId": 18,
    "chapterId": 38,
    "verseId": 41,
    "text": "מִ֤י יָכִ֥ין לָעֹרֵ֗ב צֵ֫יד֥וֹ כִּֽי־*ילדו **יְ֭לָדָיו אֶל־אֵ֣ל יְשַׁוֵּ֑עוּ יִ֝תְע֗וּ לִבְלִי־אֹֽכֶל׃ ‬"
  }
]