[
  {
    "bookId": 18,
    "chapterId": 39,
    "verseId": 1,
    "text": "הֲיָדַ֗עְתָּ עֵ֭ת לֶ֣דֶת יַעֲלֵי־סָ֑לַע חֹלֵ֖ל אַיָּל֣וֹת תִּשְׁמֹֽר׃ ‬"
  },
  {
    "bookId": 18,
    "chapterId": 39,
    "verseId": 2,
    "text": "תִּסְפֹּ֣ר יְרָחִ֣ים תְּמַלֶּ֑אנָה וְ֝יָדַעְתָּ֗ עֵ֣ת לִדְתָּֽנָה׃ ‬"
  },
  {
    "bookId": 18,
    "chapterId": 39,
    "verseId": 3,
    "text": "תִּ֭כְרַעְנָה יַלְדֵיהֶ֣ן תְּפַלַּ֑חְנָה חֶבְלֵיהֶ֥ם תְּשַׁלַּֽחְנָה׃ ‬"
  },
  {
    "bookId": 18,
    "chapterId": 39,
    "verseId": 4,
    "text": "יַחְלְמ֣וּ בְ֭נֵיהֶם יִרְבּ֣וּ בַבָּ֑ר יָ֝צְא֗וּ וְלֹא־שָׁ֥בוּ לָֽמוֹ׃ ‬"
  },
  {
    "bookId": 18,
    "chapterId": 39,
    "verseId": 5,
    "text": "מִֽי־שִׁלַּ֣ח פֶּ֣רֶא חָפְשִׁ֑י וּמֹסְר֥וֹת עָ֝ר֗וֹד מִ֣י פִתֵּֽחַ׃ ‬"
  },
  {
    "bookId": 18,
    "chapterId": 39,
    "verseId": 6,
    "text": "אֲשֶׁר־שַׂ֣מְתִּי עֲרָבָ֣ה בֵית֑וֹ וּֽמִשְׁכְּנוֹתָ֥יו מְלֵֽחָה׃ ‬"
  },
  {
    "bookId": 18,
    "chapterId": 39,
    "verseId": 7,
    "text": "יִ֭שְׂחַק לַהֲמ֣וֹן קִרְיָ֑ה תְּשֻׁא֥וֹת נ֝וֹגֵ֗שׂ לֹ֣א יִשְׁמָֽע׃ ‬"
  },
  {
    "bookId": 18,
    "chapterId": 39,
    "verseId": 8,
    "text": "יְת֣וּר הָרִ֣ים מִרְעֵ֑הוּ וְאַחַ֖ר כָּל־יָר֣וֹק יִדְרֽוֹשׁ׃ ‬"
  },
  {
    "bookId": 18,
    "chapterId": 39,
    "verseId": 9,
    "text": "הֲיֹ֣אבֶה רֵּ֣ים עָבְדֶ֑ךָ אִם־יָ֝לִ֗ין עַל־אֲבוּסֶֽךָ׃ ‬"
  },
  {
    "bookId": 18,
    "chapterId": 39,
    "verseId": 10,
    "text": "הֲ‍ֽתִקְשָׁר־רֵ֭ים בְּתֶ֣לֶם עֲבֹת֑וֹ אִם־יְשַׂדֵּ֖ד עֲמָקִ֣ים אַחֲרֶֽיךָ׃ ‬"
  },
  {
    "bookId": 18,
    "chapterId": 39,
    "verseId": 11,
    "text": "הֲֽתִבְטַח־בּ֭וֹ כִּי־רַ֣ב כֹּח֑וֹ וְתַעֲזֹ֖ב אֵלָ֣יו יְגִיעֶֽךָ׃ ‬"
  },
  {
    "bookId": 18,
    "chapterId": 39,
    "verseId": 12,
    "text": "הֲתַאֲמִ֣ין בּ֭וֹ כִּי־*ישוב **יָשִׁ֣יב זַרְעֶ֑ךָ וְֽגָרְנְךָ֥ יֶאֱסֹֽף׃ ‬"
  },
  {
    "bookId": 18,
    "chapterId": 39,
    "verseId": 13,
    "text": "כְּנַף־רְנָנִ֥ים נֶעֱלָ֑סָה אִם־אֶ֝בְרָ֗ה חֲסִידָ֥ה וְנֹצָֽה׃ ‬"
  },
  {
    "bookId": 18,
    "chapterId": 39,
    "verseId": 14,
    "text": "כִּֽי־תַעֲזֹ֣ב לָאָ֣רֶץ בֵּצֶ֑יהָ וְֽעַל־עָפָ֥ר תְּחַמֵּֽם׃ ‬"
  },
  {
    "bookId": 18,
    "chapterId": 39,
    "verseId": 15,
    "text": "וַ֭תִּשְׁכַּח כִּי־רֶ֣גֶל תְּזוּרֶ֑הָ וְחַיַּ֖ת הַשָּׂדֶ֣ה תְּדוּשֶֽׁהָ׃ ‬"
  },
  {
    "bookId": 18,
    "chapterId": 39,
    "verseId": 16,
    "text": "הִקְשִׁ֣יחַ בָּנֶ֣יהָ לְּלֹא־לָ֑הּ לְרִ֖יק יְגִיעָ֣הּ בְּלִי־פָֽחַד׃ ‬"
  },
  {
    "bookId": 18,
    "chapterId": 39,
    "verseId": 17,
    "text": "כִּֽי־הִשָּׁ֣הּ אֱל֣וֹהַּ חָכְמָ֑ה וְלֹא־חָ֥לַק לָ֝֗הּ בַּבִּינָֽה׃ ‬"
  },
  {
    "bookId": 18,
    "chapterId": 39,
    "verseId": 18,
    "text": "כָּ֭עֵת בַּמָּר֣וֹם תַּמְרִ֑יא תִּֽשְׂחַ֥ק לַ֝סּ֗וּס וּלְרֹֽכְבֽוֹ׃ ‬"
  },
  {
    "bookId": 18,
    "chapterId": 39,
    "verseId": 19,
    "text": "הֲתִתֵּ֣ן לַסּ֣וּס גְּבוּרָ֑ה הֲתַלְבִּ֖ישׁ צַוָּאר֣וֹ רַעְמָֽה׃ ‬"
  },
  {
    "bookId": 18,
    "chapterId": 39,
    "verseId": 20,
    "text": "הְֽ֭תַרְעִישֶׁנּוּ כָּאַרְבֶּ֑ה ה֖וֹד נַחְר֣וֹ אֵימָֽה׃ ‬"
  },
  {
    "bookId": 18,
    "chapterId": 39,
    "verseId": 21,
    "text": "יַחְפְּר֣וּ בָ֭עֵמֶק וְיָשִׂ֣ישׂ בְּכֹ֑חַ יֵ֝צֵ֗א לִקְרַאת־נָֽשֶׁק׃ ‬"
  },
  {
    "bookId": 18,
    "chapterId": 39,
    "verseId": 22,
    "text": "יִשְׂחַ֣ק לְ֭פַחַד וְלֹ֣א יֵחָ֑ת וְלֹֽא־יָ֝שׁ֗וּב מִפְּנֵי־חָֽרֶב׃ ‬"
  },
  {
    "bookId": 18,
    "chapterId": 39,
    "verseId": 23,
    "text": "עָ֭לָיו תִּרְנֶ֣ה אַשְׁפָּ֑ה לַ֖הַב חֲנִ֣ית וְכִידֽוֹן׃ ‬"
  },
  {
    "bookId": 18,
    "chapterId": 39,
    "verseId": 24,
    "text": "בְּרַ֣עַשׁ וְ֭רֹגֶז יְגַמֶּא־אָ֑רֶץ וְלֹֽא־יַ֝אֲמִ֗ין כִּי־ק֥וֹל שׁוֹפָֽר׃ ‬"
  },
  {
    "bookId": 18,
    "chapterId": 39,
    "verseId": 25,
    "text": "בְּדֵ֤י שֹׁפָ֨ר ׀ יֹ֘אמַ֤ר הֶאָ֗ח וּֽ֭מֵרָחוֹק יָרִ֣יחַ מִלְחָמָ֑ה רַ֥עַם שָׂ֝רִים וּתְרוּעָֽה׃ ‬"
  },
  {
    "bookId": 18,
    "chapterId": 39,
    "verseId": 26,
    "text": "הֲ‍ֽ֭מִבִּינָ֣תְךָ יַֽאֲבֶר־נֵ֑ץ יִפְרֹ֖שׂ *כנפו **כְּנָפָ֣יו לְתֵימָֽן׃ ‬"
  },
  {
    "bookId": 18,
    "chapterId": 39,
    "verseId": 27,
    "text": "אִם־עַל־פִּ֭יךָ יַגְבִּ֣יהַּ נָ֑שֶׁר וְ֝כִ֗י יָרִ֥ים קִנּֽוֹ׃ ‬"
  },
  {
    "bookId": 18,
    "chapterId": 39,
    "verseId": 28,
    "text": "סֶ֣לַע יִ֭שְׁכֹּן וְיִתְלֹנָ֑ן עַֽל־שֶׁן־סֶ֝֗לַע וּמְצוּדָֽה׃ ‬"
  },
  {
    "bookId": 18,
    "chapterId": 39,
    "verseId": 29,
    "text": "מִשָּׁ֥ם חָֽפַר־אֹ֑כֶל לְ֝מֵרָח֗וֹק עֵינָ֥יו יַבִּֽיטוּ׃ ‬"
  },
  {
    "bookId": 18,
    "chapterId": 39,
    "verseId": 30,
    "text": "*ואפרחו **וְאֶפְרֹחָ֥יו יְעַלְעוּ־דָ֑ם וּבַאֲשֶׁ֥ר חֲ֝לָלִ֗ים שָׁ֣ם הֽוּא׃ פ ‬"
  }
]