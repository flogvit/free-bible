[
  {
    "bookId": 20,
    "chapterId": 2,
    "verseId": 1,
    "text": "בְּ֭נִי אִם־תִּקַּ֣ח אֲמָרָ֑י וּ֝מִצְוֺתַ֗י תִּצְפֹּ֥ן אִתָּֽךְ׃ ‬"
  },
  {
    "bookId": 20,
    "chapterId": 2,
    "verseId": 2,
    "text": "לְהַקְשִׁ֣יב לַֽחָכְמָ֣ה אָזְנֶ֑ךָ תַּטֶּ֥ה לִ֝בְּךָ֗ לַתְּבוּנָֽה׃ ‬"
  },
  {
    "bookId": 20,
    "chapterId": 2,
    "verseId": 3,
    "text": "כִּ֤י אִ֣ם לַבִּינָ֣ה תִקְרָ֑א לַ֝תְּבוּנָ֗ה תִּתֵּ֥ן קוֹלֶֽךָ׃ ‬"
  },
  {
    "bookId": 20,
    "chapterId": 2,
    "verseId": 4,
    "text": "אִם־תְּבַקְשֶׁ֥נָּה כַכָּ֑סֶף וְֽכַמַּטְמוֹנִ֥ים תַּחְפְּשֶֽׂנָּה׃ ‬"
  },
  {
    "bookId": 20,
    "chapterId": 2,
    "verseId": 5,
    "text": "אָ֗ז תָּ֭בִין יִרְאַ֣ת יְהוָ֑ה וְדַ֖עַת אֱלֹהִ֣ים תִּמְצָֽא׃ ‬"
  },
  {
    "bookId": 20,
    "chapterId": 2,
    "verseId": 6,
    "text": "כִּֽי־יְ֭הוָה יִתֵּ֣ן חָכְמָ֑ה מִ֝פִּ֗יו דַּ֣עַת וּתְבוּנָֽה׃ ‬"
  },
  {
    "bookId": 20,
    "chapterId": 2,
    "verseId": 7,
    "text": "*וצפן **יִצְפֹּ֣ן לַ֭יְשָׁרִים תּוּשִׁיָּ֑ה מָ֝גֵ֗ן לְהֹ֣לְכֵי תֹֽם׃ ‬"
  },
  {
    "bookId": 20,
    "chapterId": 2,
    "verseId": 8,
    "text": "לִ֭נְצֹר אָרְח֣וֹת מִשְׁפָּ֑ט וְדֶ֖רֶךְ *חסידו **חֲסִידָ֣יו יִשְׁמֹֽר׃ ‬"
  },
  {
    "bookId": 20,
    "chapterId": 2,
    "verseId": 9,
    "text": "אָ֗ז תָּ֭בִין צֶ֣דֶק וּמִשְׁפָּ֑ט וּ֝מֵישָׁרִ֗ים כָּל־מַעְגַּל־טֽוֹב׃ ‬"
  },
  {
    "bookId": 20,
    "chapterId": 2,
    "verseId": 10,
    "text": "כִּֽי־תָב֣וֹא חָכְמָ֣ה בְלִבֶּ֑ךָ וְ֝דַ֗עַת לְֽנַפְשְׁךָ֥ יִנְעָֽם׃ ‬"
  },
  {
    "bookId": 20,
    "chapterId": 2,
    "verseId": 11,
    "text": "מְ֭זִמָּה תִּשְׁמֹ֥ר עָלֶ֗יךָ תְּבוּנָ֥ה תִנְצְרֶֽכָּה׃ ‬"
  },
  {
    "bookId": 20,
    "chapterId": 2,
    "verseId": 12,
    "text": "לְ֭הַצִּ֣ילְךָ מִדֶּ֣רֶךְ רָ֑ע מֵ֝אִ֗ישׁ מְדַבֵּ֥ר תַּהְפֻּכֽוֹת׃ ‬"
  },
  {
    "bookId": 20,
    "chapterId": 2,
    "verseId": 13,
    "text": "הַ֭עֹ֣זְבִים אָרְח֣וֹת יֹ֑שֶׁר לָ֝לֶ֗כֶת בְּדַרְכֵי־חֹֽשֶׁךְ׃ ‬"
  },
  {
    "bookId": 20,
    "chapterId": 2,
    "verseId": 14,
    "text": "הַ֭שְּׂמֵחִים לַעֲשׂ֥וֹת רָ֑ע יָ֝גִ֗ילוּ בְּֽתַהְפֻּכ֥וֹת רָֽע׃ ‬"
  },
  {
    "bookId": 20,
    "chapterId": 2,
    "verseId": 15,
    "text": "אֲשֶׁ֣ר אָרְחֹתֵיהֶ֣ם עִקְּשִׁ֑ים וּ֝נְלוֹזִ֗ים בְּמַעְגְּלוֹתָֽם׃ ‬"
  },
  {
    "bookId": 20,
    "chapterId": 2,
    "verseId": 16,
    "text": "לְ֭הַצִּ֣ילְךָ מֵאִשָּׁ֣ה זָרָ֑ה מִ֝נָּכְרִיָּ֗ה אֲמָרֶ֥יהָ הֶחֱלִֽיקָה׃ ‬"
  },
  {
    "bookId": 20,
    "chapterId": 2,
    "verseId": 17,
    "text": "הַ֭עֹזֶבֶת אַלּ֣וּף נְעוּרֶ֑יהָ וְאֶת־בְּרִ֖ית אֱלֹהֶ֣יהָ שָׁכֵֽחָה׃ ‬"
  },
  {
    "bookId": 20,
    "chapterId": 2,
    "verseId": 18,
    "text": "כִּ֤י שָׁ֣חָה אֶל־מָ֣וֶת בֵּיתָ֑הּ וְאֶל־רְ֝פָאִ֗ים מַעְגְּלֹתֶֽיהָ׃ ‬"
  },
  {
    "bookId": 20,
    "chapterId": 2,
    "verseId": 19,
    "text": "כָּל־בָּ֭אֶיהָ לֹ֣א יְשׁוּב֑וּן וְלֹֽא־יַ֝שִּׂ֗יגוּ אָרְח֥וֹת חַיִּֽים׃ ‬"
  },
  {
    "bookId": 20,
    "chapterId": 2,
    "verseId": 20,
    "text": "לְמַ֗עַן תֵּ֭לֵךְ בְּדֶ֣רֶךְ טוֹבִ֑ים וְאָרְח֖וֹת צַדִּיקִ֣ים תִּשְׁמֹֽר׃ ‬"
  },
  {
    "bookId": 20,
    "chapterId": 2,
    "verseId": 21,
    "text": "כִּֽי־יְשָׁרִ֥ים יִשְׁכְּנוּ‪[c]‬ אָ֑רֶץ וּ֝תְמִימִ֗ים יִוָּ֥תְרוּ בָֽהּ׃ ‬"
  },
  {
    "bookId": 20,
    "chapterId": 2,
    "verseId": 22,
    "text": "וּ֭רְשָׁעִים מֵאֶ֣רֶץ יִכָּרֵ֑תוּ וּ֝בוֹגְדִ֗ים יִסְּח֥וּ מִמֶּֽנָּה׃ פ ‬"
  }
]