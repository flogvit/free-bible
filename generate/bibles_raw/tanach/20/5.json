[
  {
    "bookId": 20,
    "chapterId": 5,
    "verseId": 1,
    "text": "בְּ֭נִי לְחָכְמָתִ֣י הַקְשִׁ֑יבָה לִ֝תְבוּנָתִ֗י הַט־אָזְנֶֽךָ׃ ‬"
  },
  {
    "bookId": 20,
    "chapterId": 5,
    "verseId": 2,
    "text": "לִשְׁמֹ֥ר מְזִמּ֑וֹת וְ֝דַ֗עַת שְׂפָתֶ֥יךָ יִנְצֹֽרוּ׃ ‬"
  },
  {
    "bookId": 20,
    "chapterId": 5,
    "verseId": 3,
    "text": "כִּ֤י נֹ֣פֶת תִּ֭טֹּפְנָה שִׂפְתֵ֣י זָרָ֑ה וְחָלָ֖ק מִשֶּׁ֣מֶן חִכָּֽהּ׃ ‬"
  },
  {
    "bookId": 20,
    "chapterId": 5,
    "verseId": 4,
    "text": "וְֽ֭אַחֲרִיתָהּ מָרָ֣ה כַֽלַּעֲנָ֑ה חַ֝דָּ֗ה כְּחֶ֣רֶב פִּיּֽוֹת׃ ‬"
  },
  {
    "bookId": 20,
    "chapterId": 5,
    "verseId": 5,
    "text": "רַ֭גְלֶיהָ יֹרְד֣וֹת מָ֑וֶת שְׁ֝א֗וֹל צְעָדֶ֥יהָ יִתְמֹֽכוּ׃ ‬"
  },
  {
    "bookId": 20,
    "chapterId": 5,
    "verseId": 6,
    "text": "אֹ֣רַח חַ֭יִּים פֶּן־תְּפַלֵּ֑ס נָע֥וּ מַ֝עְגְּלֹתֶ֗יהָ לֹ֣א תֵדֽ͏ָע׃ פ ‬"
  },
  {
    "bookId": 20,
    "chapterId": 5,
    "verseId": 7,
    "text": "וְעַתָּ֣ה בָ֭נִים שִׁמְעוּ־לִ֑י וְאַל־תָּ֝ס֗וּרוּ מֵאִמְרֵי־פִֽי׃ ‬"
  },
  {
    "bookId": 20,
    "chapterId": 5,
    "verseId": 8,
    "text": "הַרְחֵ֣ק מֵעָלֶ֣יהָ דַרְכֶּ֑ךָ וְאַל־תִּ֝קְרַ֗ב אֶל־פֶּ֥תַח בֵּיתָֽהּ׃ ‬"
  },
  {
    "bookId": 20,
    "chapterId": 5,
    "verseId": 9,
    "text": "פֶּן־תִּתֵּ֣ן לַאֲחֵרִ֣ים הוֹדֶ֑ךָ וּ֝שְׁנֹתֶ֗יךָ לְאַכְזָרִֽי׃ ‬"
  },
  {
    "bookId": 20,
    "chapterId": 5,
    "verseId": 10,
    "text": "פֶּֽן־יִשְׂבְּע֣וּ זָרִ֣ים כֹּחֶ֑ךָ וַ֝עֲצָבֶ֗יךָ בְּבֵ֣ית נָכְרֽ͏ִי׃ ‬"
  },
  {
    "bookId": 20,
    "chapterId": 5,
    "verseId": 11,
    "text": "וְנָהַמְתָּ֥ בְאַחֲרִיתֶ֑ךָ בִּכְל֥וֹת בְּ֝שָׂרְךָ֗ וּשְׁאֵרֶֽךָ׃ ‬"
  },
  {
    "bookId": 20,
    "chapterId": 5,
    "verseId": 12,
    "text": "וְֽאָמַרְתָּ֗ אֵ֭יךְ שָׂנֵ֣אתִי מוּסָ֑ר וְ֝תוֹכַ֗חַת נָאַ֥ץ לִבִּֽי׃ ‬"
  },
  {
    "bookId": 20,
    "chapterId": 5,
    "verseId": 13,
    "text": "וְֽלֹא־שָׁ֭מַעְתִּי בְּק֣וֹל מוֹרָ֑י וְ֝לִֽמְלַמְּדַ֗י לֹא־הִטִּ֥יתִי אָזְנִֽי׃ ‬"
  },
  {
    "bookId": 20,
    "chapterId": 5,
    "verseId": 14,
    "text": "כִּ֭מְעַט הָיִ֣יתִי בְכָל־רָ֑ע בְּת֖וֹךְ קָהָ֣ל וְעֵדָֽה׃ ‬"
  },
  {
    "bookId": 20,
    "chapterId": 5,
    "verseId": 15,
    "text": "שְׁתֵה־מַ֥יִם מִבּוֹרֶ֑ךָ וְ֝נֹזְלִ֗ים מִתּ֥וֹךְ בְּאֵרֶֽךָ׃ ‬"
  },
  {
    "bookId": 20,
    "chapterId": 5,
    "verseId": 16,
    "text": "יָפ֣וּצוּ מַעְיְנֹתֶ֣יךָ ח֑וּצָה בָּ֝רְחֹב֗וֹת פַּלְגֵי־מָֽיִם׃ ‬"
  },
  {
    "bookId": 20,
    "chapterId": 5,
    "verseId": 17,
    "text": "יִֽהְיוּ־לְךָ֥ לְבַדֶּ֑ךָ וְאֵ֖ין לְזָרִ֣ים אִתָּֽךְ׃ ‬"
  },
  {
    "bookId": 20,
    "chapterId": 5,
    "verseId": 18,
    "text": "יְהִֽי־מְקוֹרְךָ֥ בָר֑וּךְ וּ֝שְׂמַ֗ח מֵאֵ֥שֶׁת נְעוּרֶֽךָ׃ ‬"
  },
  {
    "bookId": 20,
    "chapterId": 5,
    "verseId": 19,
    "text": "אַיֶּ֥לֶת אֲהָבִ֗ים וְֽיַעֲלַ֫ת־חֵ֥ן דַּ֭דֶּיהָ יְרַוֻּ֣ךָ בְכָל־עֵ֑ת בְּ֝אַהֲבָתָ֗הּ תִּשְׁגֶּ֥ה תָמִֽיד׃ ‬"
  },
  {
    "bookId": 20,
    "chapterId": 5,
    "verseId": 20,
    "text": "וְלָ֤מָּה תִשְׁגֶּ֣ה בְנִ֣י בְזָרָ֑ה וּ֝תְחַבֵּ֗ק חֵ֣ק נָכְרִיָּֽה׃ ‬"
  },
  {
    "bookId": 20,
    "chapterId": 5,
    "verseId": 21,
    "text": "כִּ֤י נֹ֨כַח ׀ עֵינֵ֣י יְ֭הוָה דַּרְכֵי־אִ֑ישׁ וְֽכָל־מַעְגְּלֹתָ֥יו מְפַלֵּֽס׃ ‬"
  },
  {
    "bookId": 20,
    "chapterId": 5,
    "verseId": 22,
    "text": "עַֽווֹנוֹתָ֗יו יִלְכְּדֻנ֥וֹ אֶת־הָרָשָׁ֑ע וּבְחַבְלֵ֥י חַ֝טָּאת֗וֹ יִתָּמֵֽךְ׃ ‬"
  },
  {
    "bookId": 20,
    "chapterId": 5,
    "verseId": 23,
    "text": "ה֗וּא יָ֭מוּת בְּאֵ֣ין מוּסָ֑ר וּבְרֹ֖ב אִוַּלְתּ֣וֹ יִשְׁגֶּֽה׃ פ ‬"
  }
]