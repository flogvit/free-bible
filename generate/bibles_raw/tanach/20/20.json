[
  {
    "bookId": 20,
    "chapterId": 20,
    "verseId": 1,
    "text": "לֵ֣ץ הַ֭יַּין הֹמֶ֣ה שֵׁכָ֑ר וְכָל־שֹׁ֥גֶה בּ֝֗וֹ לֹ֣א יֶחְכָּֽם׃ ‬"
  },
  {
    "bookId": 20,
    "chapterId": 20,
    "verseId": 2,
    "text": "נַ֣הַם כַּ֭כְּפִיר אֵ֣ימַת מֶ֑לֶךְ מִ֝תְעַבְּר֗וֹ חוֹטֵ֥א נַפְשֽׁוֹ׃ ‬"
  },
  {
    "bookId": 20,
    "chapterId": 20,
    "verseId": 3,
    "text": "כָּב֣וֹד לָ֭אִישׁ שֶׁ֣בֶת מֵרִ֑יב וְכָל־אֱ֝וִ֗יל יִתְגַּלָּֽע׃ ‬"
  },
  {
    "bookId": 20,
    "chapterId": 20,
    "verseId": 4,
    "text": "מֵ֭חֹרֶף עָצֵ֣ל לֹא־יַחֲרֹ֑שׁ *ישאל **וְשָׁאַ֖ל בַּקָּצִ֣יר וָאָֽיִן׃ ‬"
  },
  {
    "bookId": 20,
    "chapterId": 20,
    "verseId": 5,
    "text": "מַ֣יִם עֲ֭מֻקִּים עֵצָ֣ה בְלֶב־אִ֑ישׁ וְאִ֖ישׁ תְּבוּנָ֣ה יִדְלֶֽנָּה׃ ‬"
  },
  {
    "bookId": 20,
    "chapterId": 20,
    "verseId": 6,
    "text": "רָב־אָדָ֗ם יִ֭קְרָא אִ֣ישׁ חַסְדּ֑וֹ וְאִ֥ישׁ אֱ֝מוּנִ֗ים מִ֣י יִמְצָֽא׃ ‬"
  },
  {
    "bookId": 20,
    "chapterId": 20,
    "verseId": 7,
    "text": "מִתְהַלֵּ֣ךְ בְּתֻמּ֣וֹ צַדִּ֑יק אַשְׁרֵ֖י בָנָ֣יו אַחֲרָֽיו׃ ‬"
  },
  {
    "bookId": 20,
    "chapterId": 20,
    "verseId": 8,
    "text": "מֶ֗לֶךְ יוֹשֵׁ֥ב עַל־כִּסֵּא־דִ֑ין מְזָרֶ֖ה בְעֵינָ֣יו כָּל־רָֽע׃ ‬"
  },
  {
    "bookId": 20,
    "chapterId": 20,
    "verseId": 9,
    "text": "מִֽי־יֹ֭אמַר זִכִּ֣יתִי לִבִּ֑י טָ֝הַ֗רְתִּי מֵחַטָּאתִֽי׃ ‬"
  },
  {
    "bookId": 20,
    "chapterId": 20,
    "verseId": 10,
    "text": "אֶ֣בֶן וָ֭אֶבֶן אֵיפָ֣ה וְאֵיפָ֑ה תּוֹעֲבַ֥ת יְ֝הוָ֗ה גַּם־שְׁנֵיהֶֽם׃ ‬"
  },
  {
    "bookId": 20,
    "chapterId": 20,
    "verseId": 11,
    "text": "גַּ֣ם בְּ֭מַעֲלָלָיו יִתְנַכֶּר־נָ֑עַר אִם־זַ֖ךְ וְאִם־יָשָׁ֣ר פָּעֳלֽוֹ׃ ‬"
  },
  {
    "bookId": 20,
    "chapterId": 20,
    "verseId": 12,
    "text": "אֹ֣זֶן שֹׁ֭מַעַת וְעַ֣יִן רֹאָ֑ה יְ֝הוָ֗ה עָשָׂ֥ה גַם־שְׁנֵיהֶֽם׃ ‬"
  },
  {
    "bookId": 20,
    "chapterId": 20,
    "verseId": 13,
    "text": "אַל־תֶּֽאֱהַ֣ב שֵׁ֭נָה פֶּן־תִּוָּרֵ֑שׁ פְּקַ֖ח עֵינֶ֣יךָ שְֽׂבַֽע־לָֽחֶם׃ ‬"
  },
  {
    "bookId": 20,
    "chapterId": 20,
    "verseId": 14,
    "text": "רַ֣ע רַ֭ע יֹאמַ֣ר הַקּוֹנֶ֑ה וְאֹזֵ֥ל ל֝֗וֹ אָ֣ז יִתְהַלָּֽל׃ ‬"
  },
  {
    "bookId": 20,
    "chapterId": 20,
    "verseId": 15,
    "text": "יֵ֣שׁ זָ֭הָב וְרָב־פְּנִינִ֑ים וּכְלִ֥י יְ֝קָ֗ר שִׂפְתֵי־דָֽעַת׃ ‬"
  },
  {
    "bookId": 20,
    "chapterId": 20,
    "verseId": 16,
    "text": "לְֽקַח־בִּ֭גְדוֹ כִּי־עָ֣רַב זָ֑ר וּבְעַ֖ד *נכרים **נָכְרִיָּ֣ה חַבְלֵֽהוּ׃ ‬"
  },
  {
    "bookId": 20,
    "chapterId": 20,
    "verseId": 17,
    "text": "עָרֵ֣ב לָ֭אִישׁ לֶ֣חֶם שָׁ֑קֶר וְ֝אַחַ֗ר יִמָּֽלֵא־פִ֥יהוּ חָצָֽץ׃ ‬"
  },
  {
    "bookId": 20,
    "chapterId": 20,
    "verseId": 18,
    "text": "מַ֭חֲשָׁבוֹת בְּעֵצָ֣ה תִכּ֑וֹן וּ֝בְתַחְבֻּל֗וֹת עֲשֵׂ֣ה מִלְחָמָֽה׃ ‬"
  },
  {
    "bookId": 20,
    "chapterId": 20,
    "verseId": 19,
    "text": "גּֽוֹלֶה־סּ֭וֹד הוֹלֵ֣ךְ רָכִ֑יל וּלְפֹתֶ֥ה שְׂ֝פָתָ֗יו לֹ֣א תִתְעָרָֽב׃ ‬"
  },
  {
    "bookId": 20,
    "chapterId": 20,
    "verseId": 20,
    "text": "מְ֭קַלֵּל אָבִ֣יו וְאִמּ֑וֹ יִֽדְעַ֥ךְ נֵ֝ר֗וֹ *באישון **בֶּאֱשׁ֥וּן חֹֽשֶׁךְ׃ ‬"
  },
  {
    "bookId": 20,
    "chapterId": 20,
    "verseId": 21,
    "text": "נַ֭חֲלָה *מבחלת **מְבֹהֶ֣לֶת בָּרִאשֹׁנָ֑ה וְ֝אַחֲרִיתָ֗הּ לֹ֣א תְבֹרָֽךְ׃ ‬"
  },
  {
    "bookId": 20,
    "chapterId": 20,
    "verseId": 22,
    "text": "אַל־תֹּאמַ֥ר אֲשַׁלְּמָה־רָ֑ע קַוֵּ֥ה לַֽ֝יהוָ֗ה וְיֹ֣שַֽׁע לָֽךְ׃ ‬"
  },
  {
    "bookId": 20,
    "chapterId": 20,
    "verseId": 23,
    "text": "תּוֹעֲבַ֣ת יְ֭הוָה אֶ֣בֶן וָאָ֑בֶן וּמֹאזְנֵ֖י מִרְמָ֣ה לֹא־טֽוֹב׃ ‬"
  },
  {
    "bookId": 20,
    "chapterId": 20,
    "verseId": 24,
    "text": "מֵיהוָ֥ה מִצְעֲדֵי־גָ֑בֶר וְ֝אָדָ֗ם מַה־יָּבִ֥ין דַּרְכּֽוֹ׃ ‬"
  },
  {
    "bookId": 20,
    "chapterId": 20,
    "verseId": 25,
    "text": "מוֹקֵ֣שׁ אָ֭דָם יָ֣לַע קֹ֑דֶשׁ וְאַחַ֖ר נְדָרִ֣ים לְבַקֵּֽר׃ ‬"
  },
  {
    "bookId": 20,
    "chapterId": 20,
    "verseId": 26,
    "text": "מְזָרֶ֣ה רְ֭שָׁעִים מֶ֣לֶךְ חָכָ֑ם וַיָּ֖שֶׁב עֲלֵיהֶ֣ם אוֹפָֽן׃ ‬"
  },
  {
    "bookId": 20,
    "chapterId": 20,
    "verseId": 27,
    "text": "נֵ֣ר יְ֭הוָה נִשְׁמַ֣ת אָדָ֑ם חֹ֝פֵ֗שׂ כָּל־חַדְרֵי־בָֽטֶן׃ ‬"
  },
  {
    "bookId": 20,
    "chapterId": 20,
    "verseId": 28,
    "text": "חֶ֣סֶד וֶ֭אֱמֶת יִצְּרוּ־מֶ֑לֶךְ וְסָעַ֖ד בַּחֶ֣סֶד כִּסְאֽוֹ׃ ‬"
  },
  {
    "bookId": 20,
    "chapterId": 20,
    "verseId": 29,
    "text": "תִּפְאֶ֣רֶת בַּחוּרִ֣ים כֹּחָ֑ם וַהֲדַ֖ר זְקֵנִ֣ים שֵׂיבָֽה׃ ‬"
  },
  {
    "bookId": 20,
    "chapterId": 20,
    "verseId": 30,
    "text": "חַבֻּר֣וֹת פֶּ֭צַע *תמריק **תַּמְר֣וּק בְּרָ֑ע וּ֝מַכּ֗וֹת חַדְרֵי־בָֽטֶן׃ ‬"
  }
]