[
  {
    "bookId": 25,
    "chapterId": 5,
    "verseId": 1,
    "text": "זְכֹ֤ר יְהוָה֙ מֶֽה־הָ֣יָה לָ֔נוּ *הביט **הַבִּ֖יטָה וּרְאֵ֥ה אֶת־חֶרְפָּתֵֽנוּ׃ ‬"
  },
  {
    "bookId": 25,
    "chapterId": 5,
    "verseId": 2,
    "text": "נַחֲלָתֵ֙נוּ֙ נֶֽהֶפְכָ֣ה לְזָרִ֔ים בָּתֵּ֖ינוּ לְנָכְרִֽים׃ ‬"
  },
  {
    "bookId": 25,
    "chapterId": 5,
    "verseId": 3,
    "text": "יְתוֹמִ֤ים הָיִ֙ינוּ֙ *אין **וְאֵ֣ין אָ֔ב אִמֹּתֵ֖ינוּ כְּאַלְמָנֽוֹת׃ ‬"
  },
  {
    "bookId": 25,
    "chapterId": 5,
    "verseId": 4,
    "text": "מֵימֵ֙ינוּ֙ בְּכֶ֣סֶף שָׁתִ֔ינוּ עֵצֵ֖ינוּ בִּמְחִ֥יר יָבֹֽאוּ׃ ‬"
  },
  {
    "bookId": 25,
    "chapterId": 5,
    "verseId": 5,
    "text": "עַ֤ל צַוָּארֵ֙נוּ֙ נִרְדָּ֔פְנוּ יָגַ֖עְנוּ *לא **וְלֹ֥א הֽוּנַ֖ח לָֽנוּ׃ ‬"
  },
  {
    "bookId": 25,
    "chapterId": 5,
    "verseId": 6,
    "text": "מִצְרַ֙יִם֙ נָתַ֣נּוּ יָ֔ד אַשּׁ֖וּר לִשְׂבֹּ֥עַֽ לָֽחֶם׃ ‬"
  },
  {
    "bookId": 25,
    "chapterId": 5,
    "verseId": 7,
    "text": "אֲבֹתֵ֤ינוּ חָֽטְאוּ֙ *אינם **וְאֵינָ֔ם *אנחנו **וַאֲנַ֖חְנוּ עֲוֺנֹתֵיהֶ֥ם סָבָֽלְנוּ׃ ‬"
  },
  {
    "bookId": 25,
    "chapterId": 5,
    "verseId": 8,
    "text": "עֲבָדִים֙ מָ֣שְׁלוּ בָ֔נוּ פֹּרֵ֖ק אֵ֥ין מִיָּדָֽם׃ ‬"
  },
  {
    "bookId": 25,
    "chapterId": 5,
    "verseId": 9,
    "text": "בְּנַפְשֵׁ֙נוּ֙ נָבִ֣יא לַחְמֵ֔נוּ מִפְּנֵ֖י חֶ֥רֶב הַמִּדְבָּֽר׃ ‬"
  },
  {
    "bookId": 25,
    "chapterId": 5,
    "verseId": 10,
    "text": "עוֹרֵ֙נוּ֙ כְּתַנּ֣וּר נִכְמָ֔רוּ מִפְּנֵ֖י זַלְעֲפ֥וֹת רָעָֽב׃ ‬"
  },
  {
    "bookId": 25,
    "chapterId": 5,
    "verseId": 11,
    "text": "נָשִׁים֙ בְּצִיּ֣וֹן עִנּ֔וּ בְּתֻלֹ֖ת בְּעָרֵ֥י יְהוּדָֽה׃ ‬"
  },
  {
    "bookId": 25,
    "chapterId": 5,
    "verseId": 12,
    "text": "שָׂרִים֙ בְּיָדָ֣ם נִתְל֔וּ פְּנֵ֥י זְקֵנִ֖ים לֹ֥א נֶהְדָּֽרוּ׃ ‬"
  },
  {
    "bookId": 25,
    "chapterId": 5,
    "verseId": 13,
    "text": "בַּחוּרִים֙ טְח֣וֹן נָשָׂ֔אוּ וּנְעָרִ֖ים בָּעֵ֥ץ כָּשָֽׁלוּ׃ ‬"
  },
  {
    "bookId": 25,
    "chapterId": 5,
    "verseId": 14,
    "text": "זְקֵנִים֙ מִשַּׁ֣עַר שָׁבָ֔תוּ בַּחוּרִ֖ים מִנְּגִינָתָֽם׃ ‬"
  },
  {
    "bookId": 25,
    "chapterId": 5,
    "verseId": 15,
    "text": "שָׁבַת֙ מְשׂ֣וֹשׂ לִבֵּ֔נוּ נֶהְפַּ֥ךְ לְאֵ֖בֶל מְחֹלֵֽנוּ׃ ‬"
  },
  {
    "bookId": 25,
    "chapterId": 5,
    "verseId": 16,
    "text": "נָֽפְלָה֙ עֲטֶ֣רֶת רֹאשֵׁ֔נוּ אֽוֹי־נָ֥א לָ֖נוּ כִּ֥י חָטָֽאנוּ׃ ‬"
  },
  {
    "bookId": 25,
    "chapterId": 5,
    "verseId": 17,
    "text": "עַל־זֶ֗ה הָיָ֤ה דָוֶה֙ לִבֵּ֔נוּ עַל־אֵ֖לֶּה חָשְׁכ֥וּ עֵינֵֽינוּ׃ ‬"
  },
  {
    "bookId": 25,
    "chapterId": 5,
    "verseId": 18,
    "text": "עַ֤ל הַר־צִיּוֹן֙ שֶׁשָּׁמֵ֔ם שׁוּעָלִ֖ים הִלְּכוּ־בֽוֹ׃ פ ‬"
  },
  {
    "bookId": 25,
    "chapterId": 5,
    "verseId": 19,
    "text": "אַתָּ֤ה יְהוָה֙ לְעוֹלָ֣ם תֵּשֵׁ֔ב כִּסְאֲךָ֖ לְדֹ֥ר וָדֽוֹר׃ ‬"
  },
  {
    "bookId": 25,
    "chapterId": 5,
    "verseId": 20,
    "text": "לָ֤מָּה לָנֶ֙צַח֙ תִּשְׁכָּחֵ֔נוּ תַּֽעַזְבֵ֖נוּ לְאֹ֥רֶךְ יָמִֽים׃ ‬"
  },
  {
    "bookId": 25,
    "chapterId": 5,
    "verseId": 21,
    "text": "הֲשִׁיבֵ֨נוּ יְהוָ֤ה ׀ אֵלֶ֙יךָ֙ *ונשוב **וְֽנָשׁ֔וּבָה חַדֵּ֥שׁ יָמֵ֖ינוּ כְּקֶֽדֶם׃ ‬"
  },
  {
    "bookId": 25,
    "chapterId": 5,
    "verseId": 22,
    "text": "כִּ֚י אִם־מָאֹ֣ס מְאַסְתָּ֔נוּ קָצַ֥פְתָּ עָלֵ֖ינוּ עַד־מְאֹֽד׃ ‬"
  }
]