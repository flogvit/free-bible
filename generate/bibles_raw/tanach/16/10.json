[
  {
    "bookId": 16,
    "chapterId": 10,
    "verseId": 1,
    "text": "וּבְכָל־זֹ֕את אֲנַ֛חְנוּ כֹּרְתִ֥ים אֲמָנָ֖ה וְכֹתְבִ֑ים וְעַל֙ הֶֽחָת֔וּם שָׂרֵ֥ינוּ לְוִיֵּ֖נוּ כֹּהֲנֵֽינוּ׃ ‬"
  },
  {
    "bookId": 16,
    "chapterId": 10,
    "verseId": 2,
    "text": "וְעַ֖ל הַחֲתוּמִ֑ים נְחֶמְיָ֧ה הַתִּרְשָׁ֛תָא בֶּן־חֲכַלְיָ֖ה וְצִדְקִיָּֽה׃ ‬"
  },
  {
    "bookId": 16,
    "chapterId": 10,
    "verseId": 3,
    "text": "שְׂרָיָ֥ה עֲזַרְיָ֖ה יִרְמְיָֽה׃ ‬"
  },
  {
    "bookId": 16,
    "chapterId": 10,
    "verseId": 4,
    "text": "פַּשְׁח֥וּר אֲמַרְיָ֖ה מַלְכִּיָּֽה׃ ‬"
  },
  {
    "bookId": 16,
    "chapterId": 10,
    "verseId": 5,
    "text": "חַטּ֥וּשׁ שְׁבַנְיָ֖ה מַלּֽוּךְ׃ ‬"
  },
  {
    "bookId": 16,
    "chapterId": 10,
    "verseId": 6,
    "text": "חָרִ֥ם מְרֵמ֖וֹת עֹֽבַדְיָֽה׃ ‬"
  },
  {
    "bookId": 16,
    "chapterId": 10,
    "verseId": 7,
    "text": "דָּנִיֵּ֥אל גִּנְּת֖וֹן בָּרֽוּךְ׃ ‬"
  },
  {
    "bookId": 16,
    "chapterId": 10,
    "verseId": 8,
    "text": "מְשֻׁלָּ֥ם אֲבִיָּ֖ה מִיָּמִֽן׃ ‬"
  },
  {
    "bookId": 16,
    "chapterId": 10,
    "verseId": 9,
    "text": "מַֽעַזְיָ֥ה בִלְגַּ֖י שְׁמַֽעְיָ֑ה אֵ֖לֶּה הַכֹּהֲנִֽים׃ ס ‬"
  },
  {
    "bookId": 16,
    "chapterId": 10,
    "verseId": 10,
    "text": "וְֽהַלְוִיִּ֑ם וְיֵשׁ֙וּעַ֙ בֶּן־אֲזַנְיָ֔ה בִּנּ֕וּי מִבְּנֵ֥י חֵנָדָ֖ד קַדְמִיאֵֽל׃ ‬"
  },
  {
    "bookId": 16,
    "chapterId": 10,
    "verseId": 11,
    "text": "וַאֲחֵיהֶ֑ם שְׁבַנְיָ֧ה הֽוֹדִיָּ֛ה קְלִיטָ֖א פְּלָאיָ֥ה חָנָֽן׃ ‬"
  },
  {
    "bookId": 16,
    "chapterId": 10,
    "verseId": 12,
    "text": "מִיכָ֥א רְח֖וֹב חֲשַׁבְיָֽה׃ ‬"
  },
  {
    "bookId": 16,
    "chapterId": 10,
    "verseId": 13,
    "text": "זַכּ֥וּר שֵׁרֵֽבְיָ֖ה שְׁבַנְיָֽה׃ ‬"
  },
  {
    "bookId": 16,
    "chapterId": 10,
    "verseId": 14,
    "text": "הוֹדִיָּ֥ה בָנִ֖י בְּנִֽינוּ׃ ס ‬"
  },
  {
    "bookId": 16,
    "chapterId": 10,
    "verseId": 15,
    "text": "רָאשֵׁ֖י הָעָ֑ם פַּרְעֹשׁ֙ פַּחַ֣ת מוֹאָ֔ב עֵילָ֥ם זַתּ֖וּא בָּנִֽי׃ ‬"
  },
  {
    "bookId": 16,
    "chapterId": 10,
    "verseId": 16,
    "text": "בֻּנִּ֥י עַזְגָּ֖ד בֵּבָֽי׃ ‬"
  },
  {
    "bookId": 16,
    "chapterId": 10,
    "verseId": 17,
    "text": "אֲדֹנִיָּ֥ה בִגְוַ֖י עָדִֽין׃ ‬"
  },
  {
    "bookId": 16,
    "chapterId": 10,
    "verseId": 18,
    "text": "אָטֵ֥ר חִזְקִיָּ֖ה עַזּֽוּר׃ ‬"
  },
  {
    "bookId": 16,
    "chapterId": 10,
    "verseId": 19,
    "text": "הוֹדִיָּ֥ה חָשֻׁ֖ם בֵּצָֽי׃ ‬"
  },
  {
    "bookId": 16,
    "chapterId": 10,
    "verseId": 20,
    "text": "חָרִ֥יף עֲנָת֖וֹת *נובי **נֵיבָֽי׃ ‬"
  },
  {
    "bookId": 16,
    "chapterId": 10,
    "verseId": 21,
    "text": "מַגְפִּיעָ֥שׁ מְשֻׁלָּ֖ם חֵזִֽיר׃ ‬"
  },
  {
    "bookId": 16,
    "chapterId": 10,
    "verseId": 22,
    "text": "מְשֵׁיזַבְאֵ֥ל צָד֖וֹק יַדּֽוּעַ׃ ‬"
  },
  {
    "bookId": 16,
    "chapterId": 10,
    "verseId": 23,
    "text": "פְּלַטְיָ֥ה חָנָ֖ן עֲנָיָֽה׃ ‬"
  },
  {
    "bookId": 16,
    "chapterId": 10,
    "verseId": 24,
    "text": "הוֹשֵׁ֥עַ חֲנַנְיָ֖ה חַשּֽׁוּב׃ ‬"
  },
  {
    "bookId": 16,
    "chapterId": 10,
    "verseId": 25,
    "text": "הַלּוֹחֵ֥שׁ פִּלְחָ֖א שׁוֹבֵֽק׃ ‬"
  },
  {
    "bookId": 16,
    "chapterId": 10,
    "verseId": 26,
    "text": "רְח֥וּם חֲשַׁבְנָ֖ה מַעֲשֵׂיָֽה׃ ‬"
  },
  {
    "bookId": 16,
    "chapterId": 10,
    "verseId": 27,
    "text": "וַאֲחִיָּ֥ה חָנָ֖ן עָנָֽן׃ ‬"
  },
  {
    "bookId": 16,
    "chapterId": 10,
    "verseId": 28,
    "text": "מַלּ֥וּךְ חָרִ֖ם בַּעֲנָֽה׃ ‬"
  },
  {
    "bookId": 16,
    "chapterId": 10,
    "verseId": 29,
    "text": "וּשְׁאָ֣ר הָעָ֡ם הַכֹּהֲנִ֣ים הַ֠לְוִיִּם הַשּׁוֹעֲרִ֨ים הַמְשֹׁרְרִ֜ים הַנְּתִינִ֗ים וְֽכָל־הַנִּבְדָּ֞ל מֵעַמֵּ֤י הָאֲרָצוֹת֙ אֶל־תּוֹרַ֣ת הָאֱלֹהִ֔ים נְשֵׁיהֶ֖ם בְּנֵיהֶ֣ם וּבְנֹתֵיהֶ֑ם כֹּ֖ל יוֹדֵ֥עַ מֵבִֽין׃ ‬"
  },
  {
    "bookId": 16,
    "chapterId": 10,
    "verseId": 30,
    "text": "מַחֲזִיקִ֣ים עַל־אֲחֵיהֶם֮ אַדִּירֵיהֶם֒ וּבָאִ֞ים בְּאָלָ֣ה וּבִשְׁבוּעָ֗ה לָלֶ֙כֶת֙ בְּתוֹרַ֣ת הָאֱלֹהִ֔ים אֲשֶׁ֣ר נִתְּנָ֔ה בְּיַ֖ד מֹשֶׁ֣ה עֶֽבֶד־הֽ͏ָאֱלֹהִ֑ים וְלִשְׁמ֣וֹר וְלַעֲשׂ֗וֹת אֶת־כָּל־מִצְוֺת֙ יְהוָ֣ה אֲדֹנֵ֔ינוּ וּמִשְׁפָּטָ֖יו וְחֻקָּֽיו׃ ‬"
  },
  {
    "bookId": 16,
    "chapterId": 10,
    "verseId": 31,
    "text": "וַאֲשֶׁ֛ר לֹא־נִתֵּ֥ן בְּנֹתֵ֖ינוּ לְעַמֵּ֣י הָאָ֑רֶץ וְאֶת־בְּנֹ֣תֵיהֶ֔ם לֹ֥א נִקַּ֖ח לְבָנֵֽינוּ׃ ‬"
  },
  {
    "bookId": 16,
    "chapterId": 10,
    "verseId": 32,
    "text": "וְעַמֵּ֣י הָאָ֡רֶץ הַֽמְבִיאִים֩ אֶת־הַמַּקָּח֨וֹת וְכָל־שֶׁ֜בֶר בְּי֤וֹם הַשַּׁבָּת֙ לִמְכּ֔וֹר לֹא־נִקַּ֥ח מֵהֶ֛ם בַּשַּׁבָּ֖ת וּבְי֣וֹם קֹ֑דֶשׁ וְנִטֹּ֛שׁ אֶת־הַשָּׁנָ֥ה הַשְּׁבִיעִ֖ית וּמַשָּׁ֥א כָל־יָֽד׃ ‬"
  },
  {
    "bookId": 16,
    "chapterId": 10,
    "verseId": 33,
    "text": "וְהֶעֱמַ֤דְנוּ עָלֵ֙ינוּ֙ מִצְוֺ֔ת לָתֵ֥ת עָלֵ֛ינוּ שְׁלִשִׁ֥ית הַשֶּׁ֖קֶל בַּשָּׁנָ֑ה לַעֲבֹדַ֖ת בֵּ֥ית אֱלֹהֵֽינוּ׃ ‬"
  },
  {
    "bookId": 16,
    "chapterId": 10,
    "verseId": 34,
    "text": "לְלֶ֣חֶם הַֽמַּעֲרֶ֡כֶת וּמִנְחַ֣ת הַתָּמִ֣יד וּלְעוֹלַ֣ת הַ֠תָּמִיד הַשַּׁבָּת֨וֹת הֶחֳדָשִׁ֜ים לַמּוֹעֲדִ֗ים וְלַקֳּדָשִׁים֙ וְלַ֣חַטָּא֔וֹת לְכַפֵּ֖ר עַל־יִשְׂרָאֵ֑ל וְכֹ֖ל מְלֶ֥אכֶת בֵּית־אֱלֹהֵֽינוּ׃ ס ‬"
  },
  {
    "bookId": 16,
    "chapterId": 10,
    "verseId": 35,
    "text": "וְהַגּוֹרָל֨וֹת הִפַּ֜לְנוּ עַל־קֻרְבַּ֣ן הָעֵצִ֗ים הַכֹּהֲנִ֣ים הַלְוִיִּם֮ וְהָעָם֒ לְ֠הָבִיא לְבֵ֨ית אֱלֹהֵ֧ינוּ לְבֵית־אֲבֹתֵ֛ינוּ לְעִתִּ֥ים מְזֻמָּנִ֖ים שָׁנָ֣ה בְשָׁנָ֑ה לְבַעֵ֗ר עַל־מִזְבַּח֙ יְהוָ֣ה אֱלֹהֵ֔ינוּ כַּכָּת֖וּב בַּתּוֹרָֽה׃ ‬"
  },
  {
    "bookId": 16,
    "chapterId": 10,
    "verseId": 36,
    "text": "וּלְהָבִ֞יא אֶת־בִּכּוּרֵ֣י אַדְמָתֵ֗נוּ וּבִכּוּרֵ֛י כָּל־פְּרִ֥י כָל־עֵ֖ץ שָׁנָ֣ה בְשָׁנָ֑ה לְבֵ֖ית יְהוָֽה׃ ‬"
  },
  {
    "bookId": 16,
    "chapterId": 10,
    "verseId": 37,
    "text": "וְאֶת־בְּכֹר֤וֹת בָּנֵ֙ינוּ֙ וּבְהֶמְתֵּ֔ינוּ כַּכָּת֖וּב בַּתּוֹרָ֑ה וְאֶת־בְּכוֹרֵ֨י בְקָרֵ֜ינוּ וְצֹאנֵ֗ינוּ לְהָבִיא֙ לְבֵ֣ית אֱלֹהֵ֔ינוּ לַכֹּ֣הֲנִ֔ים הַמְשָׁרְתִ֖ים בְּבֵ֥ית אֱלֹהֵֽינוּ׃ ‬"
  },
  {
    "bookId": 16,
    "chapterId": 10,
    "verseId": 38,
    "text": "וְאֶת־רֵאשִׁ֣ית עֲרִיסֹתֵ֣ינוּ וּ֠תְרוּמֹתֵינוּ וּפְרִ֨י כָל־עֵ֜ץ תִּיר֣וֹשׁ וְיִצְהָ֗ר נָבִ֤יא לַכֹּהֲנִים֙ אֶל־לִשְׁכ֣וֹת בֵּית־אֱלֹהֵ֔ינוּ וּמַעְשַׂ֥ר אַדְמָתֵ֖נוּ לַלְוִיִּ֑ם וְהֵם֙ הַלְוִיִּ֔ם הַֽמְעַשְּׂרִ֔ים בְּכֹ֖ל עָרֵ֥י עֲבֹדָתֵֽנוּ׃ ‬"
  },
  {
    "bookId": 16,
    "chapterId": 10,
    "verseId": 39,
    "text": "וְהָיָ֨ה הַכֹּהֵ֧ן בֶּֽן־אַהֲרֹ֛ן עִם־הַלְוִיִּ֖ם בַּעְשֵׂ֣ר הַלְוִיִּ֑ם וְהַלְוִיִּ֞ם יַעֲל֨וּ אֶת־מַעֲשַׂ֤ר הַֽמַּעֲשֵׂר֙ לְבֵ֣ית אֱלֹהֵ֔ינוּ אֶל־הַלְּשָׁכ֖וֹת לְבֵ֥ית הָאוֹצָֽר׃ ‬"
  },
  {
    "bookId": 16,
    "chapterId": 10,
    "verseId": 40,
    "text": "כִּ֣י אֶל־הַ֠לְּשָׁכוֹת יָבִ֨יאוּ בְנֵי־יִשְׂרָאֵ֜ל וּבְנֵ֣י הַלֵּוִ֗י אֶת־תְּרוּמַ֣ת הַדָּגָן֮ הַתִּיר֣וֹשׁ וְהַיִּצְהָר֒ וְשָׁם֙ כְּלֵ֣י הַמִּקְדָּ֔שׁ וְהַכֹּהֲנִים֙ הַמְשָׁ֣רְתִ֔ים וְהַשּׁוֹעֲרִ֖ים וְהַמְשֹׁרְרִ֑ים וְלֹ֥א נַעֲזֹ֖ב אֶת־בֵּ֥ית אֱלֹהֵֽינוּ׃ ‬"
  }
]